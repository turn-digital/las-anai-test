---
title: '"APVIENOTAIS SARAKSTS - Latvijas Zaļā partija, Latvijas Reģionu Apvienība, Liepājas partija", JKP Jaunā konservatīvā partija'
program_url: 'https://dati.cvk.lv/PV2025/kandidatu-saraksti/ventspils/apvienotais-saraksts---latvijas-zala-partija-latvijas-regionu-apvieniba-liepajas-partija-jkp-jauna-konservativa-partija'
start_number: 2
count_of_candidate: 16
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Ekonomiskās reputācijas atjaunošana" variant="note" size="small" /> <Badge text="Iedzīvotāju skaita palielināšana" variant="note" size="small" /> <Badge text="Uzņēmējdarbības atbalsts" variant="note" size="small" /> <Badge text="Drošības pasākumu stiprināšana" variant="note" size="small" /> <Badge text="Vēsturiskā mantojuma saglabāšana" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Mūsu mērķis ir atjaunot Ventspils ekonomiku un labo slavu. Mēs cīnīsimies pret korupciju, atbalstīsim uzņēmējus un rūpēsimies par katru iedzīvotāju. Svarīgi ir veicināt dzimstību, atbalstīt ģimenes, uzlabot veselības aprūpi un izglītību. Mēs nodrošināsim drošību pilsētā, saglabāsim vēsturisko mantojumu un sakopsim pilsētvidi. Nodrošināsim godīgu informāciju un atbalstīsim kultūras un sporta pasākumus. Mēs ticam, ka pilsētas un novada apvienošana ir labākais risinājums nākotnei.

## Programma vienkāršā valodā

### Piederīgs Ventspilij!

Mēs vēlamies atjaunot Ventspils labo vārdu un ekonomiku, jo sankciju dēļ pilsēta ir zaudējusi savu līderpozīciju.

*   **Godīgums un atklātība:** Mēs cīnīsimies pret korupciju un nodrošināsim taisnīgus komunālos tarifus un pašvaldības atbalstu.
*   **Iedzīvotāji pirmajā vietā:** Mēs rūpēsimies par katru ventspilnieku un veidosim vidi, kur cilvēki jūtas brīvi un var īstenot savas idejas.
*   **Atbalsts uzņēmējiem:** Mēs palīdzēsim uzņēmējiem attīstīties, samazinot birokrātiju un radot labvēlīgu vidi biznesam.
*   **Drošība:** Mēs nodrošināsim pilsētas drošību, izstrādājot civilās aizsardzības plānus un rīkojot apmācības.
*   **Ģimenes un bērni:** Mēs atbalstīsim ģimenes un veicināsim dzimstību, kā arī nodrošināsim bērnu drošību.
*   **Investīcijas:** Mēs atjaunosim Ventspils reputāciju, lai piesaistītu investīcijas un attīstītu ostu.
*   **Sociālā palīdzība:** Mēs sniegsim atbalstu cilvēkiem, kuriem tas ir nepieciešams, sadarbojoties ar valsts iestādēm un nevalstiskajām organizācijām.
*   **Veselība:** Mēs uzlabosim Ziemeļkurzemes reģionālās slimnīcas un Ventspils poliklīnikas darbu.
*   **Izglītība:** Mēs veicināsim sadarbību starp skolām, tehnikumiem, augstskolām un uzņēmējiem.
*   **Kultūra un sports:** Mēs atbalstīsim kultūras pasākumus un sportu, kā arī etnisko kopienu aktivitātes.
*   **Pilsētvide:** Mēs saglabāsim Ventspils vēsturisko mantojumu un sakopsim pilsētvidi. Atbrīvosimies no okupācijas pieminekļiem.
*   **Informācija:** Mēs nodrošināsim godīgu un atklātu informāciju par pilsētas dzīvi.
*   **Apvienošanās:** Mēs uzskatām, ka pilsētas un novada apvienošana nāks par labu visiem.


## Programmas oriģināls

Programma ar devīzi:
Piederīgs Ventspilij!

Vairākus gadus ilgstošās starptautiskās sankcijas iedragājušas Ventspils ekonomisko un politisko reputāciju. Tas ir likumsakarīgs koruptīvo attiecību rezultāts. Līdz ar to Ventspils zaudējusi reģionālā līdera vietu, tāpēc investori un uzņēmēji dod priekšroku citām pilsētām.
Lai Ventspils ieņemtu pienācīgu vietu Latvijas un Eiropas kartē, ir jāpārvar iesīkstējusī morāli ētiskā krīze.

Mēs esam izanalizējuši un izvērtējuši situāciju un, par spīti krīzei, īstenosim iedzīvotājiem labvēlīgāku pārvaldību un resursu efektīvāku izmantošanu, piemēram, cik taisnīgi ir komunālie tarifi, pašvaldības dotācijas.

Ikviens ventspilnieks ir mūsu pilsētas pamatvērtība.
Dinamiskas, bet stabilas pilsētas attīstības priekšnoteikumi var būt tikai uzskatu brīvība, taisnīga attieksme pret visiem un Latvijas likumiem atbilstoša rīcība.
Pašvaldības pienākums: radīt labvēlīgu vidi brīviem, radošiem, uzņēmīgiem ļaudīm, kuri nebaidās eksperimentēt kopīgā labuma vārdā. Jo vairāk šādu cilvēku, jo vairāk ražotņu, uzņēmumu un pakalpojumu, līdz ar to nodokļu maksātāju, jo vienīgi tā iespējams panākt pilsētas ekonomisko un sociālo augšupeju.

Esam gatavi atbalstīt un veicināt radošo iniciatīvu; organizēt reālas iedzīvotāju aptaujas sabiedrībai būtiskos jautājumos.
Vēlamies sniegt iespējamo atbalstu ekonomiskajam dzinējspēkam – uzņēmējiem, līdz minimumam samazināt birokrātiju un iejaukšanos uzņēmējdarbībā, radīt peļņas gūšanai labvēlīgu vidi. Pilsētai jāspēj attīstieties arī bez valsts un Eiropas Savienības naudas.

Drošība:
Pilsētā ar paaugstinātu bīstamību izstrādāsim ģeopolitiskajiem riskiem atbilstošu civilās aizsardzības un evakuācijas plānu, rīkosim mācības un iedzīvotāju informēšanas simulācijas. Pašvaldības pienākums - paredzēt atbilstošu finansējumu bērnu drošībai.

Demogrāfija:
Viens no galvenajiem pilsētas attīstības apdraudējumiem ir iedzīvotāju skaita samazināšanās; jābūt dzimstību veicinošām, ģimeņu atbalsta un reimigrācijas programmām.

Investīciju klimats. Osta:
Investīciju piesaistes priekšnoteikums – Ventspils pilsētas un ostas reputācijas atjaunošana.
Jānovērš aizspriedumi pret pilsētas un brīvostas uzņēmējiem, līdzsvarojot uzņēmēju un iedzīvotāju, pašvaldības un brīvostas pārvaldes intereses.

Mazā un vidējā uzņēmējdarbība:
Lai veicinātu attīstību, nodrošināsim godīgu konkurenci, respektējot uzņēmēju viedokļus.

Sociālie jautājumi:
Sadarbībā ar valsts iestādēm un nevalstiskajām organizācijām esam gatavi izstrādāt efektīvākas atbalsta programmas visām sociālās atstumtības riskam pakļautajām grupām.

Veselības aizsardzība:
Lai likvidētu esošos trūkumus un nepilnības, nepieciešams rezultatīvāk organizēt Ziemeļkurzemes reģionālās slimnīcas un Ventspils poliklīnikas darbību sadarbībā ar kaimiņnovadiem.

Izglītība un inovācijas:
Panākumu atslēga šajā jomā ir skolu, tehnikuma, augstskolas un kultūras, mākslas, sporta iestāžu, kā arī Digitālā centra, VIZIUM, bibliotēku un uzņēmēju sadarbība.

Kultūra, māksla un sports:
Esam gatavi radīt labvēlīgākus apstākļus amatierkolektīvu darbībai un jaunradei, aktīvam dzīvesveidam – mazajam un lielajam sportam.
Etniskajām kopienām jāsaņem lielāks pašvaldības atbalsts, jo katras tautas īpatnējā kultūra un tradīcijas ir vērtība ar pasaulvēsturisku nozīmi.

Pilsētvide un vēstures liecības:
Ventspils pilsēta ir zaudējusi daudz vērtīgu vēsturiskās pilsētbūves objektu; šis process, diemžēl, turpinās. Vecpilsēta un Ostgals rada neapdzīvotības iespaidu. Mums nav pieņemama nevērīga un nolaidīga attieksme senās pilsētvides saglabāšanā - esam gatavi darīt visu iespējamo, lai saglabātu Ventspils vēsturi nākamajām paaudzēm.
Uzskatām, ka ir pēdējais laiks izcelt no aizmirstības izcilu Ventspils un novada cilvēku vārdus, parādīt viņiem godu, uzceļot pieminekļus, iekārtojot piemiņas vietas.
Beidzot ir laiks atbrīvot pilsētvidi no okupāciju slavinošiem pieminekļiem.
Privātīpašumiem piegulošo teritoriju kopšanu uzņemsies pašvaldība.

Sabiedrības informēšana, mediju vide:
Nepieciešama objektīva žurnālistika: analītika, korektas diskusijas, argumenti un netendenciozas ziņas.
Komercinformāciju saturoši mediji nav jāuztur no pašvaldības, tās iestāžu un uzņēmumu budžetiem. Savukārt pašvaldības pienākums ir informēt sabiedrību bezmaksas izdevumos, tīmekļa vietnēs un sociālajos tīklos, kas izmaksā lētāk, darbojas efektīvāk.

Mūsuprāt pilsētas un novada apvienošana sniegs lielāku izaugsmes perspektīvu.

Dievs, svētī Ventspili!
