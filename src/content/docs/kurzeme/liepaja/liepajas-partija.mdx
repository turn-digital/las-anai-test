---
title: '"LIEPĀJAS PARTIJA"'
program_url: 'https://dati.cvk.lv/PV2025/kandidatu-saraksti/liepaja/liepajas-partija'
start_number: 4
count_of_candidate: 18
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Ekonomikas izaugsme" variant="note" size="small" /> <Badge text="Mājokļu būvniecība" variant="note" size="small" /> <Badge text="Izglītība un jaunieši" variant="note" size="small" /> <Badge text="Zaļa pilsēta" variant="note" size="small" /> <Badge text="Sociālais atbalsts" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Liepājas partija vēlas Liepāju padarīt par modernu, drošu un zaļu pilsētu ar labām iespējām ikvienam. Plānots celt jaunus mājokļus, atjaunot vēsturiskās ēkas un labiekārtot pilsētvidi. Liela uzmanība tiks pievērsta ekonomikas attīstībai, piesaistot investīcijas un atbalstot uzņēmējus. Izglītības jomā tiks modernizētas skolas un veicināta jauniešu iesaiste. Pilsēta rūpēsies par saviem iedzīvotājiem, uzlabojot veselības aprūpi, drošību un sniedzot sociālo atbalstu. Tāpat tiks attīstīta sporta infrastruktūra un kultūras dzīve, lai Liepāja būtu pievilcīga un ērta vieta dzīvošanai visiem.

## Programma vienkāršā valodā

### Mūsu mērķis
Liepāja būs mūsdienīga, droša un zaļa pilsēta ar labu dzīves vidi un daudz iespējām.

### Ekonomika un labklājība
Mēs vēlamies:
*   Lielākus ienākumus liepājniekiem.
*   Spēcīgus uzņēmumus, kas eksportē.
*   Liepāju par lielāko ekonomikas centru reģionā.

Mēs darīsim:
*   Piesaistīsim investorus bijušajai metalurģijas teritorijai.
*   Attīstīsim ostu.
*   Sadarbosimies ar augstskolām inovāciju radīšanai.
*   Atbalstīsim uzņēmējus un jaunuzņēmumus.
*   Mazināsim birokrātiju.

### Mājokļi
Mēs darīsim:
*   Būvēsim jaunus mājokļus.
*   Atjaunosim vēsturiskās ēkas.
*   Izbūvēsim infrastruktūru mājokļiem.
*   Atbalstīsim iekšpagalmu labiekārtošanu.
*   Atbalstīsim vēsturisko ēku saglabāšanu.

### Pārvaldība
Pilsētas pārvaldē iesaistīsim iedzīvotājus un jauniešus, lai tā būtu caurspīdīga un efektīva.

### Izglītība un jaunieši
Mēs vēlamies:
*   Liepāju par jauniešu galvaspilsētu Latvijā.
*   Kvalitatīvu izglītību visiem.

Mēs darīsim:
*   Modernizēsim izglītības iestādes.
*   Attīstīsim mūsdienīgu mācību piedāvājumu.
*   Stiprināsim augstāko un profesionālo izglītību.
*   Veicināsim jaunas pedagogu paaudzes ienākšanu skolās.
*   Jaunas telpas Centra sākumskolai un vietas bērnudārzos visiem.
*   Sakārtosim skolu sporta laukumus un atvērt tos pieejai pēc stundām

### Sports un veselīgs dzīvesveids
Mēs vēlamies:
*   Sporta un atpūtas iespējas katram.
*   Veselības veicināšanas programmas.
*   Atbalstu sportam.

Mēs darīsim:
*   Attīstīsim veloceliņus un skriešanas takas.
*   Nodrošināsim bērniem un jauniešiem pieeju sporta skolām.
*   Organizēsim Eiropas jaunatnes olimpiādi 2031. gadā.

### Kultūra
Mēs vēlamies:
*   Radošu un kultūras bagātu pilsētu.

Mēs darīsim:
*   Izmantosim Eiropas kultūras galvaspilsētas statusu.
*   Atvērsim bāku ar jūrniecības ekspozīciju.
*   Piešķirsim jaunu dzīvi Latvijas Bankas mājai.
*   Strādāsim pie teātra mazās zāles un bibliotēkām.

### Zaļa pilsēta
Mēs darīsim:
*   Iegādāsimies jaunus videi draudzīgus autobusus.
*   Attīstīsim tramvaju satiksmi.
*   Labiekārtosim parkus, pludmali un atpūtas vietas.
*   Atvērsim Jaunliepājas promenādi.
*   Pagarinsim skrituļošanas trasi Zirgu salā.
*   Pārbūvēsim ielas un izbūvēsim veloceliņus.
*   Rekonstruēsim gājēju tiltu pie stacijas.
*   Uzstādīsim papildu ūdens krānus.
*   Asfaltēsim grants ielas.
*   Iztīrīsim dīķīšus.

### Veselības aprūpe
Mēs darīsim:
*   Piesaistīsim jaunus ārstus ar stipendijām un mājokļiem.
*   Nodrošināsim kvalitatīvu veselības aprūpi.
*   Izmantosim tehnoloģijas ārstēšanas uzlabošanai.

### Drošība
Mēs darīsim:
*   Veidosim patvertnes.
*   Modernizēsim Pašvaldības policiju.
*   Uzstādīsim jaunas novērošanas kameras.

### Sociālais atbalsts
Mēs darīsim:
*   Palielināsim finansējumu bērnu rehabilitācijai.
*   Veidosim dienas centru senioriem.
*   Atvieglojumi braukšanai sabiedriskajā transportā daudzbērnu ģimenēm.
*   Palielināsim ēdināšanas atvieglojumus skolēniem no trūcīgām ģimenēm.

## Programmas oriģināls

Mūsu mērķis: Liepāja ir mūsdienīga, droša, zaļa pilsēta, kvalitatīva dzīves vide, plašas iespējas ikvienam liepājniekam. Iepriekšējo gadu investīcijas bērnudārzos, pilsētvidē, darba vietu radīšanā rezultējas Liepājas iedzīvotāju skaita pieaugumā.
Ekonomikas izaugsme, labklājība. Augstāki ienākumi liepājniekiem, spēcīgi eksportējoši uzņēmumi – ekonomiskā stabilitāte mainīgā ģeopolitiskajā realitātē. Liepāja – lielākais reģionālais ekonomikas centrs Latvijā.
Piesaistīsim investorus, attīstot bijušo metalurģijas teritoriju jaunām zaļām industrijām, audzēsim ostas lomu Baltijas reģionā. Sadarbībā ar augstskolām Liepāja būs platforma inovāciju radīšanai un ieviešanai. Veidosim atbalsta programmas uzņēmējiem un jaunuzņēmumiem.
Kopsolī ar tehnoloģiju attīstību mazināsim birokrātiju un regulējumus.
Jaunu mājokļu būvniecība, vēsturisko ēku atjaunošana. Izbūvēsim pamata infrastruktūru, lai taptu mūsdienīgi un energoefektīvi mājokļi, jauni apbūves gabali privātmāju būvniecībai. Turpināsim atbalstīt iekšpagalmu labiekārtošanu ar apgaismojumu, stāvvietām, ietvēm, apzaļumošanu, atpūtas zonām. Sniegsim atbalstu vēsturisko ēku saglabāšanai un atjaunošanai!
Iedzīvotāju līdzdalība un pārvaldība. Caurspīdīga un efektīva pilsētas pārvaldība, balstīta uz iedzīvotāju aktīvu līdzdalību, iesaistot arī jauniešus.
Izglītība un jaunieši. Veidosim Liepāju par Latvijas jauniešu galvaspilsētu. Kvalitatīva un pieejama izglītība visos līmeņos – modernizējot izglītības iestādes un attīstot mūsdienīgu mācību piedāvājumu, stiprinot augstāko un profesionālo izglītību atbilstoši reģiona vajadzībām. Sekmēsim specifisku prasmju un zināšanu apguvi visām paaudzēm. Veicināsim jaunas pedagogu paaudzes ienākšanu skolās.
Jaunas telpas Centra sākumskolai un vietas bērnudārzos visiem. Skolu sporta laukumi tiks sakārtoti un atvērti brīvai pieejai pēc mācībām.
Sports un veselīgs dzīvesveids. Katram pieejamas sporta un aktīvās atpūtas iespējas, veselības veicināšanas programmas. Atbalsts amatieru un profesionālajam sportam. Attīstīsim veloceliņus un skriešanas takas. Bērniem un jauniešiem – plašāka piekļuve kvalitatīvām sporta skolām un nodarbībām, aktīvai brīvā laika pavadīšanai. Veiksim visus darbus, lai 2031. gadā uzņemtu Eiropas jaunatnes olimpiādi.
Kultūra un sabiedriskā dzīve. Radoša un kultūras bagāta pilsēta ar visaptverošām un iekļaujošām iespējām baudīt, radīt un piedzīvot. Izmantosim Eiropas kultūras galvaspilsētas iespējas, lai spēcinātu kultūras ļaudis un bagātinātu Liepājas kultūras dzīvi starptautiskā līmenī. Atvērsim apmeklētājiem bāku ar interaktīvu jūrniecības ekspozīciju un piešķirsim jaunu dzīvi bijušajai Latvijas Bankas mājai. Turpināsim strādāt pie teātra mazās zāles un investīcijām bibliotēkās – gan jaunas bibliotēkas projektā, gan Zaļās birzes bibliotēkas atjaunošanā.
Zaļa pilsēta, zaļa domāšana. Jauni videi draudzīgi autobusi, tramvajs kā sabiedriskā transporta mugurkauls. Turpināsim labiekārtot parkus, pludmali, atpūtas vietas. Ziemeļu priekšpilsētā – jaunas apzaļumotas teritorijas. Atvērsim sabiedrībai Jaunliepājas promenādi, pagarināsim skrituļošanas trasi Zirgu salā, pārbūvēsim Raiņa un O.Kalpaka ielas, izbūvējot veloceliņus arī trūkstošajos posmos. Rekonstruēsim gājēju tiltu pie Dzelzceļa stacijas, veidojot mobilitātes punktu Jaunliepājā. Papildu brīvpieejas ūdens krāni un mazuļiem plašākas iespējas mikrorajonu jaunajos rotaļlaukumos. Turpināsim grants ielu asfaltēšanas programmu. Dīķīši Vaiņodes un Vētru ielās taps iztīrīti!
Veselības aprūpe. Jaunu veselības aprūpes speciālistu piesaiste ar stipendijām, apmācībām un mājokļu programmu. Arī ierobežota finansējuma apstākļos nodrošināsim kvalitatīvu veselības aprūpes pakalpojumu iedzīvotājiem, sekmēsim tehnoloģiju izmantošanu, uzlabojot ārstēšanas drošību.
Drošība un sabiedriskā kārtība. Liepājai ir un būs stratēģiska loma valsts aizsardzībā. Veidosim patvertnes iedzīvotāju drošībai ārkārtas situācijās. Moderns aprīkojums Pašvaldības policijai, jaunas novērošanas kameras ielās uzlabos drošību un operatīvāku policijas rīcību.
Sociālā atbalsta sistēma – viegli pieejama katra vajadzībām. Palielināsim finansējumu bērnu sociālajai rehabilitācijai. Veidosim dienas centru senioriem, kam vajadzīga pieskatīšana. Braukšanas maksas atvieglojumi sabiedriskajā transportā visām daudzbērnu ģimenēm. Palielināsim ēdināšanas maksas atvieglojumus skolēniem no maznodrošinātām ģimenēm.
Lai top!
