---
title: 'Nacionālā apvienība "Visu Latvijai!"-"Tēvzemei un Brīvībai/LNNK"'
program_url: 'https://dati.cvk.lv/PV2025/kandidatu-saraksti/ventspils-novads/nacionala-apvieniba-visu-latvijai-tevzemei-un-brivibailnnk'
start_number: 3
count_of_candidate: 18
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Pārvaldes digitalizācija" variant="note" size="small" /> <Badge text="Uzņēmējdarbības atbalsts" variant="note" size="small" /> <Badge text="Ģimeņu atbalsts" variant="note" size="small" /> <Badge text="Izglītības un kultūras veicināšana" variant="note" size="small" /> <Badge text="Sociālā aprūpe un veselība" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Nacionālā apvienība vēlas Ventspils novadu redzēt latvisku un attīstītu. Prioritātes: pašvaldības darba uzlabošana ar digitalizāciju, atbalsts uzņēmējdarbībai (īpaši mājokļu būvniecībai un lauksaimniekiem), ģimeņu atbalsts (palielinot pabalstus un veicinot mājokļu pieejamību), izglītības un kultūras veicināšana (atbalstot skolas, pedagogus un kultūras pasākumus), kā arī sociālās aprūpes un veselības aprūpes uzlabošana, lai palīdzētu grūtībās nonākušajiem un nodrošinātu veselības pakalpojumu pieejamību.

## Programma vienkāršā valodā

### Pārvalde
*   Pašvaldības darbs būs efektīvāks un pieejamāks, izmantojot digitālās tehnoloģijas.
*   Vadība regulāri tiksies ar iedzīvotājiem, lai informētu par aktualitātēm.
*   Palielinās pašvaldības policijas resursus un atbalstīs brīvprātīgos ugunsdzēsējus.
*   Sadarbosies ar Latvijas un ES amatpersonām, lai panāktu novadam labvēlīgus lēmumus.
*   Izveidos mobilo lietotni ar informāciju par pašvaldību.

### Uzņēmējdarbība
*   Atbalstīs uzņēmējus, kas attīsta dzīvojamo fondu, samazinot nekustamā īpašuma nodokli.
*   Sakārtos infrastruktūru uzņēmējdarbības attīstībai, piesaistot ES finansējumu.
*   Aizstāvēs lauksaimnieku intereses.
*   Atbalstīs jaunu uzņēmumu veidošanu un jauniešu nodarbinātību vasarā.
*   Organizēs pasākumus tūrisma nozares attīstībai.

### Sabiedrība
*   Palielinās pabalstu par bērna piedzimšanu.
*   Piesaistīs ES finansējumu jaunu mājokļu būvniecībai un esošo sakārtošanai.
*   Atbalstīs daudzdzīvokļu māju energoefektivitātes projektus.
*   Piemēros nekustamā īpašuma nodokļa atlaides noteiktām dienestu grupām.
*   Atbalstīs latvisko kultūru un tradīcijas.
*   Veicinās bērnu brīvā laika pavadīšanu, izveidojot rotaļu laukumus.
*   Sniegs atbalstu patriotiskajām organizācijām.

### Izglītība, kultūra, sports
*   Atbalstīs skolu dalību starptautiskos projektos.
*   Veicinās pedagogu izaugsmi un skolu attīstību.
*   Saglabās skolas pēc iespējas tuvāk bērnu dzīvesvietām.
*   Nodrošinās bezmaksas pusdienas bērnudārzos un skolās.
*   Atbalstīs pedagogu, kultūras darbinieku un sporta treneru profesionālo izaugsmi.
*   Nodrošinās mentorus jauniešiem.
*   Atbalstīs sporta un kultūras pasākumus.
*   Sadarbosies ar nacionālajām kultūras biedrībām un reliģiskajām organizācijām.

### Sociālā un veselības aprūpe
*   Uzlabos sociālā atbalsta sistēmu cilvēkiem, kas nonākuši grūtā situācijā.
*   Sniegs atbalstu trūcīgām ģimenēm, pensionāriem un citām atbalstāmām grupām.
*   Pilnveidos aprūpi mājās pensionāriem un cilvēkiem ar īpašām vajadzībām.
*   Nodrošinās veselības aprūpes pieejamību tuvāk dzīvesvietai.

## Programmas oriģināls

Nacionālā apvienība ir vērtībās balstīta organizācija, kas apvieno pieredzi un
jaunības degsmi, ideālismu un prasmi sadarboties. Latviju un mūsu novadu
gribam redzēt latvisku, augošu, sakoptu un izglītotu. Gribam šeit vairāk
dzirdēt bērnu smieklus, redzēt laimīgus cilvēkus, kas jūtas droši par savu
nākotni, atceras un ciena kopīgo pagātni.

Turpmākajiem četriem gadiem mēs izvirzām šādas prioritātes:

Pārvalde
Uzlabosim pašvaldības iestāžu darbību, optimizējot un pilnveidojot pārvaldes
procesus, tos digitalizējot un veicinot pakalpojumu pieejamību.
Veiksim regulāras Ventspils novada vadības tikšanās ar Ventspils novada
iedzīvotājiem, informējot par aktualitātēm novadā dažādos formātos.
Palielināsim pašvaldības policijas resursus, aktīvi atbalstīsim brīvprātīgo
ugunsdzēsēju biedrības, kā arī organizēsim izglītojošus pasākumus civilajā
aizsardzībā, lai veicinātu iedzīvotāju drošību.
Īstenosim aktīvu dialogu ar Latvijas un ES amatpersonām, lai panāktu
novadam labvēlīgu politiku.
Izveidosim pašvaldības mobilo lietotni ar iespēju uzdot jautājumus un
iepazīties ar aktuālo informāciju par pašvaldību un tās iestādēm.

Uzņēmējdarbība
Sadarbībā ar uzņēmējiem paplašināsim dzīvojamo fondu novadā. Piešķirsim
nekustamā īpašuma nodokļa atlaides 90% apmērā uzņēmējiem, kas būvē vai
atjauno daudzdzīvokļu mājas.
Turpināsim sakārtot infrastruktūru uzņēmējdarbības attīstībai, piesaistot ES
struktūrfondu finansējumu.
Aizstāvēsim mūsu novada lauksaimniekus, sabalansējot uzņēmējdarbības un
vides aizsardzības intereses.
Atbalstīsim esošos un jaunos uzņēmējus attīstības projektu izstrādē, tā
veicinot jaunu uzņēmumu un darbavietu rašanos Ventspils novadā.
Atbalstīsim novada jauniešu vasaras nodarbinātības programmu.
Turpināsim organizēt tūrisma uzņēmēju seminārus, “Uzņēmēju vēlās
brokastis”, konkursu “Ventspils novada uzņēmēju gada balva”.
Kopā ar tūrisma nozares uzņēmējiem veidosim piedāvājumus dažādām
mērķauditorijām, veicinot tūrisma un viesmīlības nozares attīstību Ventspils
novadā.

Sabiedrība
Palielināsim bērna piedzimšanas pabalstu ģimenēm, kas deklarētas Ventspils
novadā.
Piesaistīsim ES fondu līdzekļus pašvaldības dzīvojamā fonda sakārtošanai,
kā arī jaunu mājokļu būvniecībai.
Atbalstīsim daudzdzīvokļu māju energoefektivitātes projektu izstrādi un
īstenošanu.
Piemērosim nekustamā īpašuma atlaidi dzīvesvietai 50% apmērā VUGD,
NMPD, Valsts policijas, Valsts robežsardzes, NBS un zemessardzē
dienošajiem.
Kopsim latvisko dzīvesziņu Ventspils novadā, finansējot kultūras pasākumus,
kas veicina latviešu tautas tradīciju saglabāšanu.
Veicināsim saturīgu brīvā laika pavadīšanu bērniem, izveidojot rotaļu
laukumus Ventspils novada pagastos.
Sniegsim atbalstu patriotisko organizāciju darbībai.

Izglītība, kultūra, sports
Atbalstīsim izglītības iestāžu dalību “Erasmus+”, “E-twinning” programmās un
citos starptautiskos projektos, lai gūto pieredzi ieviestu novada izglītības
iestādēs.
Atbalstīsim izglītības iestādes, veicinot pedagogu izaugsmi un izglītības
iestāžu veidošanu par daudzpusīgiem attīstības centriem.
Saglabāsim izglītības iestādes pēc iespējas tuvāk izglītojamo dzīvesvietām.
Nodrošināsim brīvpusdienas pirmsskolas un vispārējās izglītības iestādēs.
Veicināsim Ventspils novada pedagogu, pašdarbības kolektīvu vadītāju,
kultūras darbinieku un sporta treneru profesionālo izaugsmi.
Nodrošināsim novada jauniešiem pieredzējušus un iedvesmojošus mentorus,
lai palīdzētu viņiem attīstīt savas idejas un veicinātu novada kā jauniešiem
draudzīgas vietas izaugsmi.
Nodrošināsim novada iedzīvotājiem iespēju aktīvi nodarboties ar sportu,
izmantojot gan iekštelpu, gan āra sporta infrastruktūru.
Turpināsim atbalstīt sporta un kultūras darbiniekus, viņu organizētos
pasākumus.
Turpināsim atbalstīt nacionālo kultūras biedrību darbu un sadarbosimies ar
tradicionālajām reliģiskajām konfesijām.

Sociālā un veselības aprūpe
Uzlabosim sociālā atbalsta sistēmu, lai palīdzētu krīzes situācijā
nonākušajiem novadniekiem.
Sniegsim atbalstu trūcīgām, maznodrošinātām ģimenēm, vecuma pensijas
saņēmējiem, politiski represētām personām, nacionālās pretošanās kustības
dalībniekiem, kā arī ģimenēm, kurās aug bērni ar invaliditāti.
Pilnveidosim aprūpes mājās pakalpojuma saņemšanu pensionāriem un
personām ar īpašām vajadzībām, uzlabojot viņu dzīves kvalitāti.
Nodrošināsim veselības aprūpes un ārstu pieejamību tuvāk dzīvesvietai.
