---
title: 'Politiskā partija "Latvijas Reģionu Apvienība"'
description: 'Mākslīgā intelekta pārveidota,  Politiskā partija "Latvijas Reģionu Apvienība" - Ventspils novads programma vienkāršā valodā'
program_url: 'https://dati.cvk.lv/PV2025/kandidatu-saraksti/ventspils-novads/politiska-partija-latvijas-regionu-apvieniba'
municipality: 'Ventspils novads'
start_number: 4
count_of_candidate: 18
---

import { Card } from '@astrojs/starlight/components';
import { Badge } from '@astrojs/starlight/components';

Vieta: {frontmatter.municipality}<br/>

<Badge text="Ceļu sakārtošana" variant="note" size="small" /> <Badge text="Uzņēmēju atbalsts" variant="note" size="small" /> <Badge text="Mājokļu pieejamība" variant="note" size="small" /> <Badge text="Jauniešu iesaiste" variant="note" size="small" /> <Badge text="Veselības aprūpes pieejamība" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlies, vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Mēs vēlamies uzlabot dzīvi Ventspils novadā! Mēs sakārtosim ceļus, atbalstīsim uzņēmējus, lai būtu vairāk darba vietu. Risināsim mājokļu jautājumu, lai cilvēkiem būtu kur dzīvot. Iesaistīsim jauniešus lēmumu pieņemšanā un atbalstīsim viņu izaugsmi. Rūpēsimies par veselības aprūpi un drošību. Mēs samazināsim domes darbinieku skaitu un būsim tuvāk iedzīvotājiem. Sargāsim dabu un atbalstīsim vēja parku būvniecību tikai tad, ja tas netraucēs cilvēkiem. Mēs esam par demokrātisku, drošu un pārtikušu novadu!

## Programma vienkāršā valodā

### Par ko mēs iestājamies Ventspils novadā?

Mēs vēlamies, lai Ventspils novads būtu laba vieta, kur dzīvot. Mēs esam strādājuši, lai uzlabotu dzīvi novadā, un vēlamies turpināt to darīt.

**Ko mēs esam izdarījuši:**

*   Esam uzlabojuši saziņu ar iedzīvotājiem.
*   Esam atbalstījuši kultūras pasākumus un tūrismu.
*   Esam palielinājuši sociālo palīdzību.
*   Esam atbalstījuši sporta komandas un pasākumus jauniešiem un senioriem.
*   Esam nodrošinājuši transportu skolām, senioriem un sportistiem.

**Ko mēs vēlamies darīt:**

*   **Ceļi:** Sakārtot ceļus, lai uzņēmumiem un iedzīvotājiem būtu vieglāk pārvietoties. Prioritātes noteiksim kopā ar iedzīvotājiem un uzņēmējiem.
*   **Ekonomija:** Atbalstīt uzņēmējus, lai radītu jaunas darba vietas. Rīkot apmācības un konkursus uzņēmējiem. Atbalstīt jaunos uzņēmējus.
*   **Mājokļi:** Risināt mājokļu trūkumu, lai uzņēmēji varētu piesaistīt darbiniekus. Izvērtēt pašvaldības īpašumus un sadarboties ar uzņēmējiem jaunu māju būvniecībai.
*   **Pārvalde:** Samazināt domes darbinieku skaitu un atjaunot pagastu pārvaldniekus. Lēmumus pieņemt tuvāk iedzīvotājiem. Izveidot mobilo lietotni saziņai ar pašvaldību.
*   **Jaunieši:** Iesaistīt jauniešus lēmumu pieņemšanā. Piedāvāt mentoru atbalstu karjeras izaugsmei.
*   **Veselība:** Atbalstīt ģimenes ārstu prakses un nodrošināt senioriem fiziskās aktivitātes.
*   **Sadarbība:** Veidot cieņpilnu sadarbību ar biedrībām un atbalstīt brīvprātīgos ugunsdzēsējus.
*   **Drošība:** Nodrošināt apmācības civilajā aizsardzībā un iegādāties nepieciešamos resursus ārkārtas situācijām.
*   **Vide:** Sargāt dabas un kultūras vērtības. Atbalstīt vēja parku būvniecību tikai tad, ja tie netraucē iedzīvotājiem un dabai.

Mēs esam no šejienes un strādāsim, lai novads būtu demokrātisks, drošs un pārtikušs!

## Programmas oriģināls

Reizi četros gados tev, novadniek, ir iespēja izlemt, kam uzticēt daļu no atbildības par Ventspils novadu. Mēs aicinām atbalstīt mūsu komandu! Iepriekšējos gados esam pildījuši solīto. Esam iestājušies par reformām, atbalstot labos darbus pašvaldībā. Pat, nesēžot pie domes vadības galda, varam apgalvot, ka mūsu priekšvēlēšanu programma tika pildīta. Bijām opozīcija, kurā ieklausās. Sekojām līdzi, kritizējām, kad bija pelnīti, tā liekot pašvaldībai strādāt labāk.

Ir uzlabojusies komunikācija ar iedzīvotājiem. Ir veiktas reformas kultūrā. Tiek sniegts atbalsts tūrisma uzņēmējiem. Būtiski ir uzlabota sociālā palīdzība novadniekiem. Tiek atbalstītas novada sporta komandas, senioru un jauniešu aktivitātes. Novada transports ir pieejams skolām, senioriem, amatierkolektīviem un sportistiem. Tā tam jābūt arī turpmāk. Tāpat kā esošajām skolām, bibliotēkām, kultūras namiem un sporta zālēm arī turpmāk jābūt pieejamām iedzīvotājiem viņu pagastos.

Tomēr ne visas jomas sagaidījušas vajadzīgās pārmaiņas. Mēs varam vairāk!

Lai novadā strādātu uzņēmumi un viensētas nepaliktu tukšas, svarīgi ir CEĻI.

Piedāvājam ceļu sakārtošanu izvirzīt kā prioritāti. Ceļu projekti pārdomāti jāsarindo prioritātēs. Tās jānosaka nevis aiz slēgtām kabinetu durvīm, bet kopā ar uzņēmējiem un iedzīvotājiem.

Tam nepieciešami ievērojami resursi. Ir jādomā, kur ietaupīt.

Pietiek uzturēt divas domes ēkas citā pašvaldībā, ja pašiem pagastos ēkas stāv tukšas. Ventspils pilsētā jāatstāj tikai speciālisti, kurus klātienē apmeklē iedzīvotāji. Pārējiem jāstrādā tuvāk saviem pagastiem. Katrā pagasta pārvaldē atkal JĀBŪT PĀRVALDNIEKAM. Pagastu pārvalžu reforma nav sevi attaisnojusi.

Ir jāsamazina priekšnieku skaits domē. Domes priekšsēdētājs un viens vietnieks ir pietiekoši.

Pašvaldības investīciju un apjomīgāki remontu projekti jāveic īpaši pārdomāti. Vispirms sakārtojami un lietderīgi izmantojami jau esošie novada īpašumi.

Vairāk darba vietas nozīmē arī vairāk naudas skolām, kultūrai, senioriem, sociālajiem pakalpojumiem un sportam. Tādēļ jāturpina iesāktais un būtiki jāpilnveido atbalsts UZŅĒMĒJIEM.

Turpināsim jau aizsākto mūsu ideju – rīkot dažādas apmācības un seminārus uzņēmējiem. Turpināsim konkursu “SOLIS”. Tā sniegsim atbalstu mazajiem un jaunajiem uzņēmējiem.
Taču spersim arī lielākus soļus. Daudzos pagastos trūkst MĀJOKĻU. Uzņēmējiem tas nozīmē grūtības piesaistīt darbiniekus. Tādēļ izvērtēsim, kuras no pašvaldības īpašumā esošajām telpām var nodot dzīvošanai. Īstenosim sadarbību ar privātuzņēmējiem daudzīvokļu mājokļu izveidē ciemu centros.

Domes vadība risinās ne tikai vietējās problēmas, bet iestāsies par novadam aktuālu jautājumu sakārtošanu arī valsts un Eiropas Savienības politikā. Aktīvi strādās pie lielo investoru piesaistes. Jāieved novadā jauni ražotāji.

Lai domes deputāti nezaudētu saikni ar iedzīvotājiem, jārīko domes izbraukuma sēdes. Ventspilī sēžot, zūd saikne ar novada problēmām. Vismaz reizi gadā katrā pagastā domei jātiekas ar iedzīvotājiem. Sapulces jāprotokolē un par problēmu tālāku risinājumu jāatskaitās publiski. Tiks izveidota mobilā lietotne novadnieku ērtai un ātrai saziņai ar pašvaldību.

JĀIESAISTA JAUNIEŠI. Jautājumi, kas skar jauniešus, jālemj kopā ar jauniešiem. Piedāvāsim jauniešiem mentoru atbalstu personības un karjeras izaugsmei. Mūsu atbildība ir audzināt paaudzi, kura noteiks novada dzīvi nākotnē.

Jau šodien jārīkojas, lai pagasti nepaliktu bez veselības aprūpes pieejamības. Sniegsim atbalstu ģimenes ārstu praksēm. Novada senioriem pašvaldība nodrošinās atbalstu vecumam piemērotām fiziskām aktivitātēm.

Jāveido cieņpilna sadarbība ar NOVADA BIEDRĪBĀM un nodibinājumiem. Īpaši jāatbalsta brīvprātīgo ugunsdzēsēju biedrību attīstība novadā.

Dzīvojam mainīgā laikā. Mums jābūt gataviem ārkārtas situācijām. Iedzīvotājiem jāzina, kā rīkoties. Jānodrošina apmācības civilajā aizsardzībā. Gādāsim, lai pašvaldības rīcībā ir visi nepieciešamie resursi, lai īstenotu civilās aizsardzības plāna pasākumus, kad nepieciešams.

Veidosim iedzīvotāju padomes un visiem novada iedzīvotājiem izdevīgus līdzdalības budžeta noteikumus.

Taču, ja LĒMUMI JĀPIEŅEM TUVĀK IEDZĪVOTĀJIEM, tad vēja parkiem ir jābūt tālāk no cilvēkiem.

Sargāsim mūsu dabas un kultūras vērtības. Sadarbosimies nevis pretdarbosimies ar vides organizācijām. Vērtējot vēja parku projektus, nodrošināsim saprātīgu līdzsvaru starp valsts enerģētisko attīstību, uzņēmēju interesēm, dabas vērtībām un vietējo iedzīvotāju dzīves kvalitāti.

Esam ar saknēm novadā!

Par demokrātisku, drošu un pārtikušu novadu!
