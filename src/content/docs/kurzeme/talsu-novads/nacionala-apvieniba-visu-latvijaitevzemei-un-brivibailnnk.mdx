---
title: 'Nacionālā apvienība "Visu Latvijai!"-"Tēvzemei un Brīvībai/LNNK"'
program_url: 'https://dati.cvk.lv/PV2025/kandidatu-saraksti/talsu-novads/nacionala-apvieniba-visu-latvijai-tevzemei-un-brivibailnnk'
start_number: 7
count_of_candidate: 21
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Ģimeņu atbalsts" variant="note" size="small" /> <Badge text="Uzņēmējdarbības veicināšana" variant="note" size="small" /> <Badge text="Veselības aprūpes pieejamība" variant="note" size="small" /> <Badge text="Kultūras un tradīciju saglabāšana" variant="note" size="small" /> <Badge text="Drošības stiprināšana" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Nacionālā apvienība sola atbalstīt ģimenes ar bērniem, nodrošinot vietas bērnudārzos un labas skolas. Senioriem tiks sniegts atbalsts aprūpei un transportam pie ārstiem. Plānots veicināt uzņēmējdarbību un investīcijas, lai radītu jaunas darba vietas un uzlabotu ceļu infrastruktūru. Tiks atbalstīta vietējā kultūra un tradīcijas, kā arī attīstīts tūrisms jūras piekrastē. Pašvaldība sniegs atbalstu grūtībās nonākušajiem un stiprinās drošību novadā.

## Programma vienkāršā valodā

### Nacionālā apvienība: Par savējiem! 

Mēs esam par ikvienu Talsu novada iedzīvotāju – jaunu, vecu, bagātu vai ne tik ļoti. Mūsu mērķis ir, lai Talsu novadā vienmēr būtu labi dzīvot, lai būtu droši par nākotni un lai novads būtu skaists un latvisks.

### Rūpes par ģimenēm, bērniem un senioriem

*   **Ģimenēm ar bērniem:** Vietas bērnudārzos, labas skolas ar motivētiem skolotājiem, bezmaksas pusdienas līdz 9. klasei, atbalsts mākslai, mūzikai un sportam. Atbalstīsim jauniešus Jaunsardzē un Mazpulkos. Vasarā – darbs jauniešiem.
*   **Senioriem:** Pabalsti mājokļa uzturēšanai, atbalsts aprūpes centros. Transports pie ārstiem vientuļajiem senioriem. Īpašs atbalsts represētajiem.

### Darbs un dzīve Talsu novadā

Mēs rūpēsimies, lai Talsu novadā būtu darbs un labi dzīves apstākļi. Atbalstīsim uzņēmējus un radīsim labu vidi investīcijām. 

*   **Ceļi un transports:** Labi ceļi, ziemā tīrīsim sniegu. 
*   **Veselības aprūpe:** Pieejama veselības aprūpe, transports pie ārstiem. Stipendijas un mājokļi jaunajiem ārstiem.
*   **Kultūra:** Atbalsts kultūras namiem, tautas mākslai un tradīcijām. Rūpes par latviešu valodu un kultūru.
*   **Jūra:** Attīstīsim Rojas un Mērsraga ostas un tūrismu jūras piekrastē.

### Stipras kopienas atbalstam un drošībai

Mēs palīdzēsim cilvēkiem grūtībās – darba zaudējums, slimības. Stiprināsim drošību, lai krīzes situācijās zinātu, kā rīkoties. Pagasta pārvaldes palīdzēs sazināties ar novada centru.

Mēs būsim jūsu pašvaldība – atbalsts un draugs vienmēr!

## Programmas oriģināls

NACIONĀLĀ APVIENĪBA IR DROŠĀKĀ IZVĒLE!

Nacionāli – tātad par savējiem, par savu pilsētu un novadu, par ikvienu mājsaimniecību un katru iedzīvotāju. Jaunu vai ne pārāk, turīgu vai ne tik ļoti, publisku vai klusi dzīvojošu savu dzīvi, bērnus audzinošu, saimniecību uzturošu. Apvienoti vieglos un ne tik vieglos laikos, lai šeit vienmēr skanētu bērnu smiekli, būtu drošība par savu un savu bērnu nākotni. Lai Talsu novads kļūtu par piemēru sakoptai un latviskai videi.

RŪPĒJOTIES PAR MŪSU ĢIMENĒM, BĒRNIEM UN SENIORIEM

Durvis ģimenēm ar bērniem pie mums vienmēr būs atvērtas. Ikvienam vecākam jābūt drošam laist savus bērnus pasaulē, jo pašvaldība nodrošinās vietu bērnudārzā tuvāk dzīvesvietai. Bērnam augot – mācību iespējas konkurētspējīgās skolās tuvāk dzīvesvietai ar apmācītiem un motivētiem skolotājiem, brīvpusdienas visiem bērniem līdz 9. klasei. Vispusīgai bērnu attīstībai – mākslas, mūzikas un sporta nodarbības. Pašvaldība atbalstīs jauniešu iesaisti Jaunsardzes un Mazpulku organizācijās. Skolēniem, kas gribēs strādāt, vasaras brīvlaikos būs pieejamas pašvaldības un uzņēmēju sarūpētas darbavietas.

Pienākot vecumdienām, ikvienam jābūt drošam par pienācīgu aprūpi. Ir vairāki darbi, ko mēs varam darīt, sākot no naudas pabalstiem mājokļa uzturēšanai līdz pašvaldības līdzfinansējumam senioru aprūpei sociālajos dienas un pastāvīgās aprūpes centros novadā. Jābūt pieejamai primārajai un sekundārajai medicīniskajai palīdzībai – ja ne citādi, tad kaut vai vientuļajiem senioriem jānodrošina transports nokļūšanai pie speciālistiem. Mēs kā nacionāla partija rūpēsimies par īpašu atbalstu represētajiem un nacionālās pretošanās kustības dalībniekiem.

GAN STRĀDĀT, GAN DZĪVOT TALSU NOVADĀ

Katrs novada iedzīvotājs ir pelnījis cienījamu dzīvi ar sakārtotām pamatvajadzībām un piemērotu mājokli. Būs darbs un nodarbinātība, jo mēs rūpēsimies par uzņēmējdarbībai un investīcijām draudzīgu vidi un veidosim uzņēmējdarbības attīstībai vajadzīgo infrastruktūru. Ieklausīsimies un atbalstīsim gan novada lielos, gan arī mazos uzņēmējus.

Apsolām turpināt ceļu infrastruktūras un transporta iespēju nepārtrauktu attīstību, uzturēt kārtībā esošos savienojumus – vasarā pašvaldības grants ceļus apdzīvoto vietu tuvumā apstrādāsim ar pretputes materiāliem, ziemā tīrīsim sniegu no pašvaldību ceļiem un palīdzēsim to organizēt privāto ceļu īpašniekiem. Nodrošināsim pieejamu veselības aprūpi pilsētās un pagastu centros, palīdzot ar transportu nokļūšanai pie ārstiem sociāli mazāk aizsargātām iedzīvotāju grupām. Motivēsim jaunos ārstus izvēlēties Talsu novadu kā nākamo dzīves un darba vietu, piešķirot stipendijas un mājokļus.

Mēs uzmanīgi sekosim līdzi, lai tiek saglabātas vietējo kultūras un saieta namu funkcijas ar atbilstošu finansējumu tautas mākslas kolektīviem, tradicionālo prasmju meistariem un kopām. Neaizmirsīsim par mūsu saknēm – bez mūsu rūpēm un uzmanības latviešu valodai un kultūrai draud iznīcība. Talsu novada pašvaldības atbildībā ir jūras piekraste 92 km garumā ar bagātīgām piekrastes zvejniecības tradīcijām un divām ostām - Roju un Mērsragu. Turpināsim attīstīt abas novada ostas, izmantojot to stiprās puses.

Jūras piekraste ir mūsu īpašā bagātība, kuru ir potenciāls attīstīt. Strādāsim kopā, lai ieguvēji būtu visi - gan cilvēki, gan daba. Šī ir laba iespēja tūrisma attīstībai – ar jauniem maršrutiem un piedāvājumiem kopā ar uzņēmējiem piesaistīsim atpūtniekus, kas dos pienesumu daudzām saimniecībām un uzņēmumiem novadā.

STIPRAS KOPIENAS ATBALSTAM UN DROŠĪBAI

Ikvienam no mums dzīvē pienāk grūti brīži. Šīs situācijas ir jāierauga un jāpalīdz sakārtot pašvaldības sociālajam dienestam. Darba zaudēšana, nopietnas slimības, darbaspēju īslaicīgs vai pastāvīgs zaudējums ir jāierauga, jāpalīdz ne tikai tiem, kas prasa, bet arī tiem, kas par to klusē.

Ārējo draudu apstākļi pieprasa ātrāku un labāku pārvaldību, izlēmīgāku rīcību demogrāfisko, sociālo un ekonomisko problēmu risināšanā. Stiprināsim mūsu drošību tā, lai krīzes situācijās mēs katrs zinātu, kā rīkoties, kur saņemt palīdzību un kā iesaistīties. Pagasta pārvaldes kalpos kā efektīva iedzīvotāju sasaiste ar novada centru visās situācijās.

Mēs būsim Tava pašvaldība – sabiedrotais un atbalsts visās Tavās dzīves situācijās. Vieta, kur vērsties pēc palīdzības grūtā brīdī, un Tavs draugs, kad būs jāsvin svētki. Tuvākais, kurš neatraidīs, sapratīs un meklēs risinājumu.

MUMS IR UZKRĀTA VĒRTĪGA PIEREDZE TURPMĀKAI NOVADA ATTĪSTĪBAI, UN ESAM GATAVI TO LIKT LIETĀ, JA DOSIET MUMS ŠĀDU IESPĒJU, TALSU NOVADA ĻAUDIS!
