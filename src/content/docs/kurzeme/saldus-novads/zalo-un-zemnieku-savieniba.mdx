---
title: 'Zaļo un Zemnieku savienība'
program_url: 'https://dati.cvk.lv/PV2025/kandidatu-saraksti/saldus-novads/zalo-un-zemnieku-savieniba'
start_number: 8
count_of_candidate: 18
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Uzņēmējdarbības atbalsts" variant="note" size="small" /> <Badge text="Infrastruktūras uzlabošana" variant="note" size="small" /> <Badge text="Veselības aprūpes stiprināšana" variant="note" size="small" /> <Badge text="Sociālā atbalsta palielināšana" variant="note" size="small" /> <Badge text="Kultūras un sporta veicināšana" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

ZZS Saldus novada programma: Mēs vēlamies attīstīt novadu, lai šeit būtu labas darba iespējas, kvalitatīva izglītība un pieejama veselības aprūpe. Atbalstīsim uzņēmējus, uzlabosim infrastruktūru un palielināsim sociālo atbalstu. Rūpēsimies par kultūru, sportu un drošību. Mūsu mērķis ir godīga un atklāta pārvaldība, kurā iedzīvotāji var aktīvi iesaistīties. Veicināsim tūrismu un rūpēsimies par vidi. Mēs esam par Saldus novada cilvēkiem!

## Programma vienkāršā valodā

### Zaļo un Zemnieku savienības programma Saldus novadā

Mēs vēlamies, lai Saldus novads būtu vieta, kur cilvēkiem ir labas darba iespējas, kvalitatīva izglītība un sakārtota infrastruktūra. Mums rūp veselības aprūpe, sociālā aizsardzība, mājokļi, kultūra un vide. Mēs būsim godīgi un atklāti, lai cilvēki mums uzticētos un vēlētos dzīvot un strādāt šeit.

**Mūsu mērķi:**

*   **Uzņēmējdarbība:** Atbalstīsim vietējos uzņēmējus, lai viņi varētu attīstīties un radīt jaunas darba vietas. Palīdzēsim piesaistīt kvalificētus speciālistus un atbalstīsim viņu izglītību.
*   **Infrastruktūra:** Uzlabosim ceļus, sabiedrisko transportu un nodrošināsim ūdensapgādi un kanalizāciju ciematos. Rūpēsimies par godīgiem komunālo pakalpojumu tarifiem.
*   **Veselība:** Stiprināsim Saldus medicīnas centru un atbalstīsim citas medicīnas iestādes, lai nodrošinātu kvalitatīvu veselības aprūpi.
*   **Sociālais atbalsts:** Nodrošināsim, lai cilvēki, kuriem nepieciešams atbalsts, to saņemtu un saprastu, kādu palīdzību var saņemt. Palielināsim pabalstus jaundzimušajiem.
*   **Sports:** Veicināsim sporta aktivitātes jauniešu vidū un atbalstīsim sporta infrastruktūras uzlabošanu.
*   **Izglītība:** Atbalstīsim izglītības iestādes ar finansējumu un nodrošināsim kvalitatīvu interešu izglītību.
*   **Kultūra:** Veicināsim kultūras pasākumus gan pilsētās, gan pagastos un meklēsim iespējas uzbūvēt Saldus kultūras centru.
*   **Drošība:** Uzlabosim pašvaldības policijas darbu un sadarbību ar valsts policiju un Zemessardzi.
*   **Pārvaldība:** Izveidosim iedzīvotāju padomes un atbalstīsim nevalstiskās organizācijas. Ieviesīsim jaunas tehnoloģijas pārvaldībā.
*   **Vide:** Turpināsim veidot gājēju un veloceliņus, atbalstīsim māju labiekārtošanu un energoefektivitātes paaugstināšanu.
*   **Tūrisms:** Atbalstīsim tūrisma nozari un veicināsim vietējā kulinārā mantojuma popularizēšanu.


Mēs esam par Saldus novada cilvēkiem un veiksmīgu sadarbību!

## Programmas oriģināls

ZZS Saldus novada vēlēšanu programma.

Darba iespējas, izglītības kvalitāte, infrastruktūra, veselības aprūpe, sociālā aizsardzība, mājokļi, kultūra, vide un caurredzamība valsts pārvaldē. Šajās jomās ir jābūt profesionālai un godīgai pieejai, kas veicina sabiedrības uzticību, vēlmi dzīvot un strādāt mūsu novadā.

Mēs, Zaļo un Zemnieku savienības Saldus nodaļa, esam komanda ar pieredzi gan pašvaldību darbā, gan uzņēmējdarbībā un spējam īstenot mērķus, kas nodrošinās izaugsmi un attīstību nākotnē.

Mūsu mērķis ir veidot stabilu, drošu un prognozējamu dzīvi novadā, kur katrs iedzīvotājs tiek uzklausīts un var aktīvi iesaistīties sava pagasta un pilsētas attīstībā.
Uzņēmējdarbība - Lai attīstītu novadu, mums nepieciešami uzņēmumi, kas spēj radīt produktus un pakalpojumus ar augstu pievienoto vērtību, tāpēc mēs rūpēsimies par kvalificētu speciālistu piesaisti, nodrošinot arī finansiālu atbalstu viņu izglītībai. Atbalstīsim vietējos uzņēmējus, mājražotājus, lauksaimniekus, lai veicinātu viņu izaugsmi un radītu darba vietas. Mūsu mērķis ir izveidot vidi, kur ikviens uzņēmējs un investors var attīstīties un sekmīgi darboties, stiprinot gan novada ekonomiku, gan valsts labklājību.

Infrastruktūra – Četru gadu laikā dubultosim pašvaldības piešķirto papildus finansējumu grants ceļiem (2025.gadā katram pagastam tiek piešķirti 20 000 EUR). Turpināsim uzlabot sabiedriskā transporta pieejamību, kā arī veicināt ūdensapgādes un saimnieciskās kanalizācijas tīklu izbūvi ciematos un pagastos. Rūpēsimies par godīgiem un iedzīvotājiem saprotamiem komunālo pakalpojumu tarifiem.

Veselība - Stiprināsim Saldus medicīnas centra lomu novada veselības aprūpē, saglabājot visus esošos un attīstot jaunus ambulatoros pakalpojumus. Turpināsim atbalstīt citas novadā esošās medicīnas iestādes, lai iedzīvotājiem būtu pieejama kvalitatīva un savlaicīga medicīnas aprūpe.

Sociālais atbalsts - Sadarbībā ar sociālo dienestu nodrošināsim, lai sociālo pakalpojumu un pabalstu saņēmēji, meklējot atbalstu, vienmēr skaidri saprastu, ar ko var rēķināties. Turpināsim palielināt pašvaldības pabalstus jaundzimušajiem.

Sports - Veicināsim sporta aktivitāšu popularitāti jauniešu vidū. Atbalstīsim dažādu sporta veidu attīstību un to infrastruktūras uzlabošanu, nodrošinot iedzīvotājiem to pieejamību un izmantošanas iespējas.

Izglītība - Finansiāli atbalstīsim mūsdienīgu metodisko materiālu, jaunāko IT nodrošinājumu un infrastruktūras attīstību visās izglītības iestādēs. Nodrošināsim kvalitatīvu interešu izglītības pieejamību gan pilsētā, gan laukos. Turpināsim uzlabot darbu ar jaunatni, kā arī mūžizglītības iespējas novadā.

Kultūra – Veicināsim kultūras dzīves norisi gan pilsētās, gan pagastos, veidojot kultūras darba organizatoru sadarbību pasākumu veidošanā ar iedzīvotāju padomēm. Meklēsim iespējas realizēt Saldus kultūras centra būvniecību, piesaistot valsts finansējumu un ES fondus, kā arī izmantojot publiskās - privātās partnerības iespējas.

Drošība – Pilnveidosim pašvaldības policijas darbu un sadarbību ar valsts policiju. Turpināsim sadarbību ar Zemessardzi, kā arī atbalstīsim brīvprātīgo ugunsdzēsēju biedrības.
Pārvaldība – Veicināsim iedzīvotāju padomju izveidi katrā novada administratīvajā teritorijā, piešķirot noteiktu finansējuma apjomu vietējās kopienas ideju realizēšanai. Turpināsim sniegt atbalstu nevalstiskajām organizācijām. Ieviesīsim inteliģento tehnoloģiju izmantošanu grāmatvedības, lietvedības un citu procesu digitalizācijā un automatizācijā.

Vide – Turpināsim gājēju un veloceliņu tīkla izveidi, veicinot veselīgu dzīvesveidu. Atbalstīsim daudzdzīvokļu dzīvojamo mājām piesaistīto zemesgabalu labiekārtošanu un palielināsim atbalstu dzīvojamo ēku energoefektivitātes paaugstināšanai visā novadā. Turpināsim publisko atpūtas laukumu sakārtošanu.

Tūrisms – Atbalstīsim tūrisma nozari Saldus novadā, atjaunojot esošos un veidojot jaunus tūrisma apskates objektus. Veicināsim vietējā kulinārā mantojuma popularizēšanu gan Saldus novadā, gan arī ārpus tā.

Par pilsētām un pagastiem. Par Jums!

Veiksmīgas sadarbības rezultātā svarīgi notikumi kļūst vēl svarīgāki! Par Saldus novada cilvēkiem!
