---
title: '"SUVERĒNĀ VARA", APVIENĪBA JAUNLATVIEŠI'
description: 'Mākslīgā intelekta pārveidota,  "SUVERĒNĀ VARA", APVIENĪBA JAUNLATVIEŠI - Olaines novads programma vienkāršā valodā'
program_url: 'https://dati.cvk.lv/PV2025/kandidatu-saraksti/olaines-novads/suverena-vara-apvieniba-jaunlatviesi'
municipality: 'Olaines novads'
start_number: 4
count_of_candidate: 18
---

import { Card } from '@astrojs/starlight/components';
import { Badge } from '@astrojs/starlight/components';

Vieta: {frontmatter.municipality}<br/>

<Badge text="Pašvaldības līdzekļu pārvaldība" variant="note" size="small" /> <Badge text="Mājokļu attīstība" variant="note" size="small" /> <Badge text="Sabiedriskais transports" variant="note" size="small" /> <Badge text="Uzņēmējdarbības atbalsts" variant="note" size="small" /> <Badge text="Demogrāfijas uzlabošana" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlies, vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Mēs vēlamies uzlabot dzīvi Olaines novadā, lai tā būtu laba vieta ģimenēm un uzņēmējdarbībai. Mēs nodrošināsim godīgu pārvaldību pārbaudot, kā tiek tērēta nauda, lai novērstu izšķērdēšanu. Būvēsim jaunas mājas un uzlabosim sabiedrisko transportu uz Rīgu, Jelgavu un Jūrmalu. Samazināsim nodokļus uzņēmējiem un atbalstīsim jaunās ģimenes ar pabalstiem. Sakārtosim ceļus un apgaismojumu DKS. Mēs nepieļausim vēja parku būvniecību. Mums ir svarīga godīga attieksme pret naudu un vienlīdzīga attieksme pret visiem iedzīvotājiem. Mēs vēlamies, lai Olaines novads būtu vieta, ar ko var lepoties!

## Programma vienkāršā valodā

### Mūsu mērķis

Mēs vēlamies uzlabot dzīvi Olaines novadā, lai tā būtu laba vieta ģimenēm un uzņēmējdarbībai.

### Kā mēs to darīsim

*   **Godīga pārvaldība:** Pārbaudīsim, kā tiek tērēta nauda, lai novērstu izšķērdēšanu un krāpšanu. Atlaidīsim liekus darbiniekus un atstāsim tikai profesionāļus.
*   **Ērti mājokļi:** Būvēsim jaunas mājas, jo esošās nepietiek. Katram jādzīvo labā mājoklī.
*   **Transports visiem:** Uzlabosim sabiedrisko transportu, lai varētu ērti nokļūt Rīgā, Jelgavā un Jūrmalā. Palīdzēsim nokļūt darbā, skolā un pie ārsta.
*   **Atbalsts uzņēmējiem:** Samazināsim nodokļus uzņēmējiem un palīdzēsim viņiem tīkloties.
*   **Ģimenēm draudzīgs novads:** Atbalstīsim jaunās ģimenes ar naudas pabalstiem.
*   **DKS attīstība:** Sakārtosim ceļus un apgaismojumu DKS.
*   **Vides aizsardzība:** Mēs nepieļausim vēja parku būvniecību, kas var kaitēt dabai un veselībai.

### Mūsu vērtības

Mums ir svarīga godīga attieksme pret naudu, atbalsts ģimenēm un vienlīdzīga attieksme pret visiem iedzīvotājiem.

### Ko mēs sasniegsim

Mēs vēlamies, lai Olaines novads būtu vieta, ar ko var lepoties!

## Programmas oriģināls

PROGRAMMA

Esam apvienojuši spēkus, lai uzlabotu dzīvi Olaines novadā; lai tā būtu vieta, kur katrs vēlas dzīvot, audzināt savus bērnus, mazbērnus un attīstīt savu sirdslietu.

Mūs vieno vēlme atrisināt esošās problēmas. Nekavējoties ir jānovērš pašvaldības līdzekļu izsaimniekošana, lai Olaines iedzīvotājiem būtu drošības sajūta par savu un ģimenes locekļu nākotni. Mūsu darbības principi ir caurredzamība, godīgums, profesionālisms un pašvaldības līdzekļu lietderīga izlietošana.

Veiksim pilnu pašvaldības tēriņu pārbaudi, izgaismojot un novēršot krāpnieciskas darbības, tai skaitā pašvaldības amatpersonu atalgojuma un iepirkumu jomā. Mēs uzskatām, ka ir nepieciešams optimizēt pašvaldības darbinieku skaitu, paturot tikai profesionāļus un likvidējot “siltās vietiņas savējiem”.

Mēs esam par katra Olaines novada iedzīvotāja tiesībām dzīvot labvēlīgā vidē un labiekārtotā mājoklī, ērti pārvietoties ar sabiedrisko transportu Olaines novadā un ārpus tā, gūt iespējas uzņēmējdarbības jomā savā novadā. Mēs vēlamies uzlabot novada demogrāfiju un atbalstīt jaunās ģimenes. Mēs iebilstam pret vidi un cilvēka veselību degradējošu vēja parku būvniecību.

Mēs esam par godīgu attieksmi pret valsts un pašvaldību resursiem, par solidaritāti sabiedrībā un ģimenes vērtībām, par cieņu pret vārda un pārliecības brīvību, par vienlīdzīgu attieksmi pret visiem mūsu novada iedzīvotājiem, neatkarīgi no viņu tautības, dzimtās valodas un sociālā stāvokļa.

Novadam labvēlīga vide, labiekārtoti mājokļi un sabiedriskais transports - Olaines novadā pašlaik ir vājš mājokļu attīstības sektors, īpaši nepietiekama ir jaunu daudzdzīvokļu ēku būvniecība. Mēs uzsāksim programmu jaunu mājokļu būvniecībai Olaines novadā, jo ar esošiem pašvaldības plāniem dzīvokļu nepietiks.

Liela problēma ir sabiedriskā transporta trūkums – Olaines novads ir vāji savienots ne tikai ar Rīgu, bet arī ar Jelgavu un Jūrmalu. Novada iedzīvotājiem ir grūti nokļūt darbā, skolniekiem un studentiem – mācību iestādēs, pensionāriem – poliklīnikā. Mēs atrisināsim sabiedriskā transporta jautājumu un uzlabosim Olaines novada savienojamību ar citiem reģioniem! Valsts tev – tavā pagalmā pakalpojums -sadarbībā ar valsts pārvaldi mēs nodrošināsim visa novada iedzīvotājiem vienlīdzīgas mobilitātes iespējas valsts un pašvaldību pakalpojumu saņemšanai savā dzīvesvietā.

Dārzkopības kooperatīvā sabiedrība (DKS) Olaines novadā ir milzīgs resurss. Tajā dzīvo tūkstošiem cilvēku, bet ceļi ir izpostīti, ielu apgaismojuma nav un trūkst infrastruktūras. Mēs nodrošināsim, lai DKS kļūtu par daļu no pilsētas attīstības plāna ar mērķi veicināt ērtus dzīves apstākļus, atrisinot visas augstāk norādītās problēmas.

Iespējas uzņēmējdarbībā - ieviesīsim nekustamā īpašuma nodokļa atvieglojumus uzņēmējdarbībai, lai atbalstītu mūsu uzņēmējus. Tā būs papildus motivācija jaunajiem uzņēmējiem, kuri vēlas dibināt vai paplašināt savu darbību. Izveidosim novada uzņēmēju bezmaksas tīklošanās platformu.

Iespējas demogrāfijā - Olaines novads ir ieinteresēts demogrāfijas uzlabošanā. Mēs uzsāksim jaunu programmu - atbalstīsim jaunas ģimenes ar pabalstu katru mēnesi līdz jaundzimušā bērna 12 mēnešu vecumam. Nodrošināsim sociālo pakalpojumu pieejamību pēc iespējas tuvāk iedzīvotāju dzīvesvietai.

Olaines novada pašvaldības ieņēmumi – mēs strādāsim, lai piesaistītu finanses un palielinātu Olaines novada pašvaldības ieņēmumus. Papildus pūles ieguldīsim Olaines novada atpazīstamībai un tūrisma attīstībai.

Mēs īstenosim Olaines novada attīstību un panāksim to, ka katrs novadnieks leposies, ka dzīvo šeit! Vēlētāj, nāc talkā! Tava balss ir izšķiroša!
