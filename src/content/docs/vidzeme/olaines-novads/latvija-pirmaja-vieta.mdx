---
title: 'LATVIJA PIRMAJĀ VIETĀ'
description: 'Mākslīgā intelekta pārveidota,  LATVIJA PIRMAJĀ VIETĀ - Olaines novads programma vienkāršā valodā'
program_url: 'https://dati.cvk.lv/PV2025/kandidatu-saraksti/olaines-novads/latvija-pirmaja-vieta'
municipality: 'Olaines novads'
start_number: 2
count_of_candidate: 17
---

import { Card } from '@astrojs/starlight/components';
import { Badge } from '@astrojs/starlight/components';

Vieta: {frontmatter.municipality}<br/>

<Badge text="Sabiedrības iesaiste" variant="note" size="small" /> <Badge text="Uzņēmējdarbības atbalsts" variant="note" size="small" /> <Badge text="Kultūras un mākslas veicināšana" variant="note" size="small" /> <Badge text="Teritorijas plānošana" variant="note" size="small" /> <Badge text="Transporta infrastruktūras attīstība" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlies, vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Mēs, partija “LATVIJA PIRMAJĀ VIETĀ”, vēlamies Olaines novadu padarīt par labāku vietu, kur dzīvot. Mēs atbalstīsim iedzīvotāju iniciatīvas un uzņēmējdarbību. Rūpēsimies par kultūru un mākslu, kā arī sakārtosim teritorijas plānojumu un transporta infrastruktūru. Mūsu mērķis ir sakārtots un attīstīts novads!

## Programma vienkāršā valodā

### Iedzīvotāju iesaiste

Mēs gribam sadarboties ar iedzīvotājiem. Atbalstīsim grupas, kas vēlas uzlabot vidi, drošību un izglītību. Rīkosim konkursus ar finansējumu labām idejām.

### Atbalsts uzņēmējiem

Mēs palīdzēsim vietējiem uzņēmumiem pārdot savas preces un atrast jaunus tirgus. Atbalstīsim mazos uzņēmējus un palīdzēsim tiem sadarboties. Radīsim labu vidi lieliem investoriem un atbalstīsim jaunu darba vietu rašanos.

### Kultūra un māksla

Mēs atbalstīsim vietējos māksliniekus un kultūras pasākumus. Stiprināsim Olaines identitāti un popularizēsim vēsturi. Palīdzēsim saglabāt vēsturiskās ēkas.

### Teritorijas plānošana

Ir svarīgi, lai visiem būtu pieejami komunālie pakalpojumi: elektrība, ūdens un kanalizācija. Mēs kontrolēsim, lai būvnieki ievērotu noteikumus. Informēsim par applūstošām vietām.

### Transporta infrastruktūra

Mēs uzlabosim ceļus visā novadā. Padarīsim drošākus bīstamos ceļu posmus. Rūpēsimies par drošību uz ceļiem, īpaši skolēniem un vecākiem cilvēkiem. Attīstīsim sabiedrisko transportu.

## Programmas oriģināls

Partijas “LATVIJA PIRMAJĀ VIETĀ” Olaines novada pašvaldības vēlēšanu programma

Cienījamie novada iedzīvotāji,

Olaines novads ir mūsu mājas, un katram no mums ir svarīgi, kas ar to notiek. Kāda būs vide, drošība, transports, izglītība, kultūra, cik maksāsim par komunālajiem pakalpojumiem. Kādu mēs atstāsim mūsu novadu nākamajām paaudzēm.
Mums, kā vienmēr, ir divas ziņas: labā un sliktā.
Labā ziņa ir tāda, ka novads aug, arvien jauni cilvēki to izvēlas par dzīvesvietu savām ģimenēm. Attīstās privātmāju ciemati, notiek intensīva būvniecība. Izšķirošais faktors ir tuvums Rīgai. Rīga – tās ir daudzveidīgas darbavietas. Savukārt, kā vieta dzīvošanai Rīga pēdējos gados strauji zaudē savu pievilcību nemākulīgas pārvaldības dēļ. Tāpēc cilvēki izvēlas strādāt Rīgā, bet dzīvot zaļākā un drošākā vidē ar labāku piekļuvi infrastruktūrai.
Nosacīti sliktā ziņa ir tā, ka mēs nevaram gaidīt atbalstu un rūpes valsts līmenī. Visiem zināms, kas šobrīd notiek ar valsts līmeņa projektiem, objektiem un uzņēmumiem. Attīstības vietā ir viena vienīga kaunpilna izgāšanās, zaudējumi, savstarpējās cīņas un publiska vainīgo meklēšana.
Secinājums ir viens – viss ir mūsu pašu rokās. Latvijā ir pozitīvi piemēri – pilsētas, kas ir sakārtotas, patīkamas dzīvei pat tad, ja budžets nav liels. Un negatīvi – tā pati Rīga, kura dažu gadu laikā ir nolaista, kļuvusi neērta iedzīvotājiem, skopa pret tiem, kam vajadzīga palīdzība, un neinteresanta tūristiem.
Tas nozīmē vienu – ir izšķiroši svarīgi, kādi cilvēki vada novadu, kāds ir viņu redzējums par attīstību, profesionalitāte, godīgums un labā griba.

Mūsu piedāvājums.

1. Sabiedrības iesaiste

Aktīvi sadarbosimies ar iedzīvotāju iniciatīvas grupām dažādās apdzīvotās vietās mūsu novadā un sekmēsim jaunu šādu grupu veidošanos. Atbalstīsim viņu iniciatīvas un rīkosim regulārus ideju konkursus, kuru uzvarētāji saņems finansējumu savu ideju īstenošanai. Īpaša labvēlība būs iniciatīvām, kas saistītas ar mazajiem infrastruktūras uzlabojumiem, drošību, izglītību, iekļaujošu sabiedrību un sociālo uzņēmējdarbību.

2. Atbalsts uzņēmējdarbībai

Atbalstīsim novada uzņēmēju dalību dažādās mārketinga aktivitātēs, kas vērstas uz noieta tirgu paplašināšanu. Līdzīgi kā tiek darīts citos novados, veicināsim mazo uzņēmēju sadarbību zem novada karoga, rīkojot pasākumus vietējo ražotāju popularizēšanai un vietējā patēriņa veicināšanai. Savukārt, lielo investīciju piesaistei attīstīsim modernu industriālo teritoriju infrastruktūru un ar pašvaldībai pieejamiem instrumentiem atbalstīsim uzņēmējus, kas rada jaunas darba vietas novadā.

3. Kultūra, māksla un novada identitāte

Atbalstīsim vietējās kultūras aktivitātes, mākslinieku un mūziķu iniciatīvas, kā arī veidosim pasākumus, kas stiprinās novada kultūras identitāti un popularizēs mūsu vēsturi un tradīcijas.
Veidosim programmas, kas palīdzēs saglabāt un popularizēt novada vēsturisko mantojumu, piemēram, finansiāli iesaistoties vēsturisko ēku restaurācijā un veidojot mantojuma izziņas ceļus.

4. Teritorijas plānošana un ciematu attīstība

Pieaugot cilvēku interesei par dzīvi Olaines novadā un privātmāju būvniecībai, ir īpaši svarīgi, lai būtu nodrošināta atbilstoša pieeja komunālajiem pakalpojumiem: elektroapgādei, kvalitatīvam dzeramajam ūdenim, ekoloģiskajām prasībām atbilstošai kanalizācijai. Pašvaldības uzdevums ir kontrolēt, vai teritorijas attīstītājs un individuālie būvnieki ir ņēmuši vērā šīs normas. Tāpat, izsniedzot atļaujas būvniecībai, jāņem vērā, ka daļa Olaines novada lauku teritoriju periodiski ir applūstošas, par ko zemes pircēji var nebūt informēti – tas nav pieļaujams.

5. Transporta infrastruktūras attīstība

Mēs plānosim un attīstīsim ceļu infrastruktūru, lai kvalitatīvi ceļi būtu visā novadā. Ar inženiertehniskiem risinājumiem novērsīsim bīstamos "melnos punktus" – tādus kā sazarojums, iebraucot Olainē. Negaidīsim, kamēr notiek vēl kāds negadījums. Īstenosim pasākumus, lai uzlabotu pārvietošanās drošību, īpaši skolēniem un vecāka gadu gājuma cilvēkiem. Uzlabosim ērta un ekoloģiska sabiedriskā transporta pieejamību, lai nodrošinātu vienkāršu pārvietošanos novadā arī cilvēkiem bez individuālā transporta.

Mūsu darbs būs balstīts uz patiesu dialogu ar sabiedrību, ilgtspējīgiem risinājumiem un reālām darbībām, kas ļaus Olaines novadam kļūt par vietu, kur dzīvot ir vēl ērtāk, drošāk un patīkamāk. Mēs ticam, ka kopā varam veidot spēcīgu, attīstītu un draudzīgu novadu, kas atbilst mūsdienu prasībām un izaicinājumiem.

Paldies par atbalstu! Pacelsim Olaini, pacelsim Latviju!
