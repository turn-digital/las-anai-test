---
title: '"Latvijas attīstībai"'
program_url: 'https://dati.cvk.lv/PV2025/kandidatu-saraksti/marupes-novads/latvijas-attistibai'
start_number: 4
count_of_candidate: 21
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Sabiedriskais transports" variant="note" size="small" /> <Badge text="Pieejama izglītība" variant="note" size="small" /> <Badge text="Gudra pārvaldība" variant="note" size="small" /> <Badge text="Sports un atpūta" variant="note" size="small" /> <Badge text="Veselības aprūpe" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Mārupes novads attīstās, tāpēc pašvaldībai jābūt attīstības centrā. Mēs vēlamies, lai Mārupe būtu ērta vieta, kur dzīvot. Mēs strādāsim, lai izveidotu modernu un sakārtotu vidi.

*   **Transports un satiksme:** Ērts sabiedriskais transports, droši ceļi un ielas, attīstīta infrastruktūra gājējiem un velosipēdistiem.
*   **Izglītība:** Bezmaksas bērnudārzs, jauna skola ar modernām tehnoloģijām, vairāk fizisko aktivitāšu skolēniem, atbalsts pieaugušo izglītībai.
*   **Pārvaldība:** Lētāki kanalizācijas pakalpojumi, ātra un efektīva pašvaldība, atbalsts iedzīvotājiem un uzņēmējiem.
*   **Sports un atpūta:** Pieejami sporta laukumi, atbalsts sporta nodarbībām, jauna sporta halle.
*   **Drošība un veselība:** Vairāk videonovērošanas kameru, labāka policija, atbalsts veselības aprūpei un senioriem.

## Programma vienkāršā valodā

### Ērts sabiedriskais transports un droša satiksme
*   Mārupes novadā būs ērts sabiedriskais transports visiem.
*   Ceļus un ielas labos ātri, negaidot vēlēšanas.
*   Pašvaldība pati rūpēsies par ceļiem, lai tie būtu droši.
*   Attīstīs gājēju un veloceliņus, lai bērni varētu droši nokļūt skolā.

### Visiem pieejama izglītība
*   Bērnudārzs būs bezmaksas.
*   Uzbūvēs jaunu, modernu skolu.
*   Skolēni vairāk laika pavadīs ārā, lai labāk mācītos.
*   Pieaugušie varēs apmeklēt dažādus kursus.
*   Jaunieši varēs piedalīties skolas vides uzlabošanā.

### Gudra un atvērta pārvaldība
*   Kanalizācijas tarifs Mārupē būs lētāks.
*   Pašvaldība palīdzēs atrisināt problēmas, nevis radīs tās.
*   Iedzīvotāji varēs ērti saņemt informāciju par pašvaldības pakalpojumiem.
*   Pašvaldība strādās ātri un efektīvi.
*   Atbalstīs uzņēmējus un iedzīvotājus.

### Visiem pieejams sports un aktīvā atpūta
*   Sporta laukumi būs pieejami visu diennakti.
*   Ikvienam būs iespēja izvēlēties sporta nodarbības un interešu pulciņus.
*   Paplašinās sporta iespējas un uzbūvēs sporta halli.

### Iekļaujoša sabiedrība un kultūra
*   Atbalstīs brīvprātīgo darbu.
*   Organizēs kultūras pasākumus visā novadā.

### Atbalstoša veselības aprūpe un sociālo jautājumu risināšana
*   Ārsti būs pieejamāki.
*   Seniori un trūcīgie saņems 200 eiro medikamentiem.
*   Dienas centri būs ērtāki.
*   Palīdzēs jauniešiem un ģimenēm.

### Efektīvi drošības risinājumi
*   Vairāk videonovērošanas kameru.
*   Pašvaldības policija strādās labāk un ātrāk.
*   Plānos, kā rīkoties dažādās ārkārtas situācijās.

## Programmas oriģināls

Mārupes novads dinamiski attīstās, pieaug iedzīvotāju skaits, strauji izvēršas uzņēmējdarbība un pašvaldībai ir jābūt šīs attīstības centrā. Mārupei jākļūst par ērtu dzīves telpu tās iedzīvotājiem, nevis birokrātijas interesēm, tāpēc esam gatavi turpināt strādāt, lai veidotu mūsdienīgu, sakārtotu un uz iedzīvotāju vajadzībām vērstu vidi un pārvaldību.

ĒRTS SABIEDRISKAIS TRANSPORTS UN DROŠA SATIKSME
Mārupes novadā izveidosim ērtu un pieejamu sabiedriskā transporta tīklu, kurā droši pārvietojas ikviens iedzīvotājs.
Nenovilcināsim ielu un ceļu izbūvi un pārbūvi līdz nākamajām pašvaldību vēlēšanām. Pārņemsim no VSIA “Latvijas Valsts ceļi” tās ielas un ceļus, kuri ir kritiski satiksmes drošībai un ikdienas mobilitātei, un paši rūpēsimies par to savlaicīgu uzlabošanu.
Mārupe nav paredzēta tikai autobraucējiem – turpināsim attīstīt gājēju un velosipēdistu infrastruktūru, īpaši līdz izglītības iestādēm. Uzlabosim satiksmes drošību, lai novadā ikvienam būtu droši un ērti.

VISIEM PIEEJAMA IZGLĪTĪBA
Panāksim, lai ikviens bērns apmeklē bērnudārzu bez maksas un vecākiem tas nesaistās ar papildu maksājumiem.
Uzbūvēsim mūsdienīgu un ar jaunākajām tehnoloģijām aprīkotu skolu, nodrošinot iespēju vairāk nekā tūkstotim novada bērnu mācīties savā dzīvesvietā.
Mācību procesā ieviesīsim fizisko aktivitāšu pauzes brīvā dabā, lai uzlabotu skolēnu koncentrēšanās spējas, mazinātu nogurumu un veicinātu veselīgu dzīvesveidu, kā arī sekmētu skolēnu socializēšanās prasmes.
Veicināsim mūžizglītības un interešu izglītības attīstību pieaugušajiem, organizējot dažādas apmācības, kursus un seminārus.
Pašvaldības skolu budžetā paredzēsim finansējumu jauniešu līdzdalības projektiem skolas vides uzlabošanai un dažādošanai.

 
GUDRA UN ATVĒRTA PĀRVALDĪBA
Nodrošināsim Mārupes pilsētā, Tīrainē, Vētrās un Jaunmārupē divreiz lētāku kanalizācijas pakalpojumu tarifu par esošo, sadarbojoties ar SIA “Rīgas ūdens”.
Pašvaldībai jābūt risinājumu meklētājai, nevis birokrātisku šķēršļu radītājai, tādēļ modernizēsim tās darbību. Atjaunosim mobilo lietotni, lai iedzīvotāji varētu ātri un ērti saņemt personalizētu informāciju par pašvaldības pakalpojumiem. Savukārt pašvaldības darbu būtiski paātrinās digitalizēta un automatizēta datu apstrāde.
Veidosim modernu un efektīvu pašvaldības struktūru, kas nodrošinās saprātīgā termiņā sniegtus kvalitatīvus pakalpojumus iedzīvotājiem, vienlaikus atbalstot savu speciālistu profesionālo izaugsmi.
Nodrošināsim samērīgas un konsekventas prasības privātpersonām un uzņēmējiem. Veicināsim laipnu, uz cilvēku vērstu komunikāciju un ciešu sadarbību ar nozares speciālistiem.

VISIEM PIEEJAMS SPORTS UN AKTĪVĀ ATPŪTA
Nodrošināsim, lai vietās, kur tas iespējams, āra sporta infrastruktūra ir pieejama ikvienam novada iedzīvotājam visu diennakti.
Izveidosim vienotu sistēmu un sniegsim finansiālo atbalstu, lai ikviens varētu brīvi izvēlēties starp pašvaldības un privātajiem pakalpojumu sniedzējiem gan interešu izglītībā, gan profesionālajā ievirzē.
Paplašināsim esošās sporta infrastruktūras pieejamību un uzbūvēsim multifunkcionālu sporta halli pie jaunās izglītības iestādes.

IEKĻAUJOŠA SABIEDRĪBA UN KULTŪRA
Sadarbībā ar novada nevalstiskajām organizācijām radīsim apstākļus, kas motivēs iedzīvotājus iesaistīties brīvprātīgajā darbā, veicinot savas un līdzcilvēku dzīves kvalitātes uzlabošanu.
Pilnveidosim kultūras un tūrisma piedāvājumu visās novada apkaimēs, finansiāli atbalstīsim un līdzdarbosimies pasākumu organizēšanā.

 
ATBALSTOŠA VESELĪBAS APRŪPE UN SOCIĀLO JAUTĀJUMU RISINĀŠANA
Organizēsim ciešāku sadarbību starp pašvaldību un privātajiem veselības aprūpes sniedzējiem, panākot dažādu specialitāšu ārstu plašāku pieejamību.
Nodrošināsim atbalstu senioriem un maznodrošinātiem novada iedzīvotājiem, reizi gadā katram piešķirot 200 eiro medikamentu iegādei.
Izveidosim vienotu un ērtu pakalpojumu pieejamību visos dienas centros.
Paplašināsim sociālo pakalpojumu klāstu atbilstoši iedzīvotāju vajadzībām, tostarp nodrošinot grupu mājas pakalpojumu jauniešiem pēc 18 gadu vecuma sasniegšanas un “Atelpas brīža” pakalpojumu ģimenēm.

EFEKTĪVI DROŠĪBAS RISINĀJUMI
Paplašināsim videonovērošanas tīklu novadā, lai uzlabotu sabiedrisko kārtību un prevenciju. Pilnveidosim pašvaldības policijas kapacitāti un darba kvalitāti, nodrošinot ātrāku reaģēšanu, efektīvāku drošības uzraudzību un tiesiskumu.
Izstrādāsim rīcības plānus un nodrošināsim tehniskos resursus dažādu apdraudējumu gadījumiem. Organizēsim informatīvus un izglītojošus pasākumus iedzīvotājiem par rīcību ārkārtas situācijās.
