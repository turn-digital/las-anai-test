---
title: 'Nacionālā apvienība "Visu Latvijai!"-"Tēvzemei un Brīvībai/LNNK"'
description: 'Mākslīgā intelekta pārveidota,  Nacionālā apvienība "Visu Latvijai!"-"Tēvzemei un Brīvībai/LNNK" - Alūksnes novads programma vienkāršā valodā'
program_url: 'https://dati.cvk.lv/PV2025/kandidatu-saraksti/aluksnes-novads/nacionala-apvieniba-visu-latvijai-tevzemei-un-brivibailnnk'
municipality: 'Alūksnes novads'
start_number: 9
count_of_candidate: 18
---

import { Card } from '@astrojs/starlight/components';
import { Badge } from '@astrojs/starlight/components';

Vieta: {frontmatter.municipality}<br/>

<Badge text="Pašvaldības darba uzlabošana" variant="note" size="small" /> <Badge text="Izglītības un kultūras atbalsts" variant="note" size="small" /> <Badge text="Uzņēmējdarbības veicināšana" variant="note" size="small" /> <Badge text="Sociālā aprūpe un veselība" variant="note" size="small" /> <Badge text="Infrastruktūras attīstība" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlies, vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Nacionālā apvienība sola rūpēties par Alūksnes novada attīstību, atbalstot iedzīvotājus, uzņēmējus un dažādas sabiedrības grupas. Mēs uzlabosim pašvaldības darbu, iesaistot iedzīvotājus lēmumu pieņemšanā un atbalstot viņu iniciatīvas. Liels uzsvars tiks likts uz izglītības un kultūras pieejamības nodrošināšanu, kā arī uzņēmējdarbības veicināšanu, lai radītu jaunas darba vietas. Sociālā aprūpe un veselības pakalpojumi tiks modernizēti, un liela uzmanība tiks pievērsta infrastruktūras attīstībai, iekļaujot ceļu remontus, atkritumu apsaimniekošanu un jaunu mājokļu būvniecību. Drošība tiks nodrošināta ar civilās aizsardzības plāniem un robežas stiprināšanu.

## Programma vienkāršā valodā

### Pārvalde un sabiedrības iesaiste
*   Aptaujāsim iedzīvotājus, lai uzlabotu pašvaldības darbu.
*   Atbalstīsim kopienas un to svētkus.
*   Būsim pieklājīgi pret iedzīvotājiem.
*   Veicināsim iedzīvotāju padomes izveidi un atbalstīsim tās.
*   Piedāvāsim stipendijas jaunajiem speciālistiem un palīdzēsim ar mājokļiem.
*   Atbalstīsim jauniešus, seniorus un citas iedzīvotāju grupas.
*   Veicināsim barikāžu dalībnieku organizācijas izveidi.

### Izglītība, kultūra un sports
*   Ieguldīsim naudu, lai uzlabotu mācību vidi skolās.
*   Izveidosim STEM zinātņu kabinetu, kas būs pieejams visiem skolēniem.
*   Atbalstīsim interešu izglītību (jaunsardze, sports, māksla u.c.).
*   Attīstīsim bibliotēkas pagastos par kopienu centriem.
*   Radīsim Alūksnes bibliotēkai labas telpas.
*   Atbalstīsim mākslas un sporta pulciņus.
*   Nodrošināsim dalību Dziesmu un deju svētkos.
*   Rūpēsimies par kultūras mantojumu un atbalstīsim tradīcijas.
*   Atbalstīsim talantīgus jauniešus.

### Uzņēmējdarbība
*   Atbalstīsim uzņēmējus, lai radītu jaunas darba vietas.
*   Atbalstīsim vietējo uzņēmēju idejas.
*   Izveidosim bezmaksas tirdzniecības vietu vietējiem ražotājiem.
*   Atbalstīsim uzņēmējus, iekļaujoties Latgales speciālajā ekonomiskajā zonā.

### Sociālā aprūpe un medicīna
*   Uzlabosim pansionāta pakalpojumus.
*   Nodrošināsim sociālajam dienestam jaunus auto.
*   Stiprināsim Alūksnes slimnīcu.
*   Piesaistīsim jaunus ārstus.
*   Iesaistīsimies katastrofu pārvaldības centra darbībā.

### Vide un infrastruktūra
*   Nodrošināsim modernu atkritumu savākšanas sistēmu.
*   Radīsim apstākļus jaunu māju būvniecībai.
*   Rūpēsimies par sabiedrisko transportu.
*   Attīstīsim “Mežiniekus” par ziemas sporta centru.
*   Uzbūvēsim peldbaseinu.
*   Uzbūvēsim slidotavu.
*   Atjaunosim ceļus un ielas.
*   Atbalstīsim māju energoefektivitāti un pagalmu labiekārtošanu.

### Drošība
*   Izstrādāsim civilās aizsardzības plānu.
*   Pieprasīsim vairāk naudas robežas stiprināšanai.
*   Uzbūvēsim patvertni Alūksnē.
*   Piešķirsim atlaides par patvertņu ierīkošanu daudzdzīvokļu mājās.

## Programmas oriģināls

NACIONĀLĀS APVIENĪBAS PROGRAMMA
Latviska un stipra Latvija ir vienmēr bijis un būs Nacionālās apvienības mērķis. Šajā sarežģītajā ģeopolitiskajā laikā ir īpaši svarīgi mūsu pierobežas novada vadību uzticēt cilvēkiem, kas spēj rīkoties atbildīgi un mērķtiecīgi, rūpēties par mūsu novada drošību, labklājību, kvalitatīvas dzīvesvides pieejamību un izaugsmi.
PĀRVALDE, SABIEDRĪBAS IESAISTE
• Veiksim iedzīvotāju aptaujas, lai novērtētu un uzlabotu pašvaldības darbu
• Stiprināsim kopienas, turpināsim kopienu svētku tradīciju
• Izslēgsim aroganci komunikācijā ar sabiedrību
• Veicināsim mērķtiecīgas iedzīvotāju padomes izveidi, atbalstīsim tās iniciatīvas
• Atbalstīsim jauno speciālistu piesaisti novadam, piedāvājot stipendijas un uzlabojot mājokļu pieejamību
• Turpināsim atbalstīt jauniešu, senioru, politiski represēto, invalīdu biedrību un citu interešu grupu aktivitātes
• Veicināsim 1991.gada barikāžu dalībnieku novada organizācijas izveidi
IZGLĪTĪBA, KULTŪRA, SPORTS
• Ieguldīsim līdzekļus mācību vides pilnveidei efektīvas, kvalitatīvas un mūsdienīgas izglītības īstenošanai novada izglītības iestādēs
• Izveidosim jaunu, visiem novada izglītojamajiem pieejamu STEM zinātņu kabinetu, nodrošinot izglītības satura un metodikas daudzpusību
• Atbalstīsim pieejamu un plašu interešu izglītību (jaunsardze, mazpulki, māksla, mūzika, dejas, sports u.c.)
• Attīstīsim bibliotēkas pagastos kā kopienu centrus
• Radīsim Alūksnes novada bibliotēkai atbilstošas un modernas telpas
• Atbalstīsim amatiermākslas kolektīvu un sporta interešu grupu darbību gan pilsētā, gan pagastos
• Nodrošināsim bērnu, jauniešu un pieaugušo tautas mākslas kolektīvu dalību Skolu jaunatnes un Vispārējos latviešu Dziesmu un deju svētkos
• Rūpēsimies par kultūrvēstures mantojumu un atbalstīsim kultūras nozari, lai veicinātu lokālpatriotismu, kā arī stiprinātu malēnisko dzīvesziņu un tradīcijas (valoda, Puna spēle u.c.)
• Atbalstīsim jaunos talantus izglītībā, sportā, mākslā un mūzikā
UZŅĒMĒJDARBĪBA
• Atbalstīsim uzņēmējdarbību, veicināsim jaunu, labi apmaksātu darba vietu izveidi, piesaistot investīcijas un Eiropas Savienības finansējumu
• Atbalstīsim vietējo uzņēmēju biznesa idejas jaunu produktu radīšanā
• Izveidosim pastāvīgu tirdzniecības vietu novada uzņēmējiem un mājražotājiem bezmaksas lietošanai
• Turpināsim darbu, lai vietējie uzņēmēji gūtu maksimālu atbalstu attīstībai no novada iekļaušanas Latgales speciālajā ekonomiskajā zonā
SOCIĀLĀ APRŪPE, MEDICĪNA
• Modernizēsim un uzlabosim novada iedzīvotājiem pieejamos pansionāta pakalpojumus
• Nodrošināsim jaunus, funkcijām atbilstošus transportlīdzekļus sociālajam dienestam
• Stiprināsim Alūksnes slimnīcu, mainot un efektivizējot pārvaldes sistēmu, lai pilnībā izmantotu tās potenciālu
• Veicināsim jaunu speciālistu piesaisti veselības aprūpes pakalpojumu nepārtrauktības nodrošināšanā
• Iesaistīsimies jaunā katastrofu pārvaldības centra veiksmīgas darbības uzsākšanā
VIDE, INFRASTRUKTŪRA
• Nodrošināsim videi draudzīgu, modernu atkritumu savākšanas sistēmu visā Alūksnes novada teritorijā, palielināsim labiekārtotu atkritumu šķirošanas vietu skaitu
• Radīsim apstākļus jaunu, mūsdienīgu daudzdzīvokļu māju būvniecībai
• Turpināsim uzturēt prasības Autotransporta direkcijai iedzīvotājiem ērta un pielāgota sabiedriskā transporta nodrošināšanai
• Attīstīsim ziemas sporta un atpūtas centru “Mežinieki”
• Uzbūvēsim peldbaseinu kompleksu bērnu peldētapmācības nodrošināšanai un iedzīvotāju aktīvai atpūtai
• Uzbūvēsim āra publisko slidotavu
• Īstenosim efektīvu autoceļu uzturēšanas plānu: grants ceļu seguma Alūksne – Ziemeri, Alūksne – Kalncempji asfaltēšana, pilsētas ielu asfalta seguma atjaunošana (Pils, Jāņkalna, Alsviķu, Blaumaņa ielās, Pilsētas bulvārī un ielu posmos – Helēnas, Pils, Tirgotāju ielā), kā arī grants seguma ielu asfaltēšana (Melleņkalna, Malienas, Ezermalas, Mežinieku, Skārņu, Kārļa ielas)
• Atbalstīsim daudzdzīvokļu māju energoefektivitātes un pagalmu labiekārtošanas, kā arī “Laivu māju” atjaunošanas iniciatīvas
DROŠĪBA
• Izstrādāsim un ieviesīsim civilās aizsardzības plānu apdraudējuma gadījumiem, veiksim iedzīvotāju informēšanu par rīcību krīzes gadījumos
• Iestāsimies par papildu finansējuma piešķiršanu Eiropas Savienības ārējās robežas ar Krieviju stiprināšanai Alūksnes novada teritorijā
• Uzbūvēsim mūsdienu prasībām atbilstošu patvertni Alūksnē
• Piešķirsim NĪN atlaides daudzdzīvokļu namu īpašniekiem par īpašuma pielāgošanu civilās aizsardzības prasībām un patvertņu ierīkošanu
