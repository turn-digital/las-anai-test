---
title: 'Politiskā partija "Latvijas Reģionu Apvienība"'
program_url: 'https://dati.cvk.lv/PV2025/kandidatu-saraksti/limbazu-novads/politiska-partija-latvijas-regionu-apvieniba'
start_number: 3
count_of_candidate: 18
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Sociālā aprūpe" variant="note" size="small" /> <Badge text="Ekonomiskā attīstība" variant="note" size="small" /> <Badge text="Ceļu infrastruktūra" variant="note" size="small" /> <Badge text="Izglītības attīstība" variant="note" size="small" /> <Badge text="Tūrisma attīstība" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Mēs, Latvijas Reģionu Apvienība, vēlamies, lai Limbažu novada iedzīvotāji būtu apmierināti, izglītoti un droši. Mūsu mērķi: turpināt sociālās aprūpes un veselības veicināšanu, uzlabot komunikāciju starp pašvaldību un iedzīvotājiem, palielināt ekonomiski aktīvo iedzīvotāju skaitu un nodrošināt stabilu domes vadību. Atbildīgi rīkosimies ar finansēm, atbalstīsim uzņēmējdarbību un sakārtosim ceļu infrastruktūru. Būsim ģimenēm draudzīga pašvaldība un radīsim modernu vidi izglītībai, kultūrai un sportam. Attīstīsim tūrismu un atbalstīsim iedzīvotāju iesaisti novada attīstībā. Turpinām kopā!

## Programma vienkāršā valodā

### Par mums

Mēs esam Latvijas Reģionu Apvienība, un mēs pārstāvam cilvēkus no visa Limbažu novada. Mums ir svarīgi, lai jūs būtu apmierināti ar dzīvi, izglītoti un justos droši savā novadā.

### Mūsu mērķi

*   Turpināsim rūpēties par sociālo aprūpi un jūsu veselību.
*   Uzlabosim saziņu starp pašvaldību un iedzīvotājiem.
*   Palielināsim ekonomiski aktīvo iedzīvotāju skaitu.
*   Nodrošināsim stabilu un uzticamu domes vadību.

### Finanses

Mēs atbildīgi rīkojamies ar finansēm. Palielinām finansējumu attīstības projektiem un neņemam pārsteidzīgus kredītus. Tāpēc mums ir vairāk naudas, ko ieguldīt novada attīstībā.

### Uzņēmējdarbība

Mēs atbalstām vietējos uzņēmējus un veidojam labvēlīgu vidi investoriem. Atbalstīsim jaunos uzņēmējus un latviešus, kuri vēlas atgriezties mājās. Attīstīsim uzņēmējdarbību, kas ir draudzīga videi un cilvēku veselībai.

### Infrastruktūra

Mēs turpināsim sakārtot ceļus un tiltus. Pašvaldība ieguldīs naudu, lai uzlabotu infrastruktūru.

### Ģimene

Mēs esam ģimenēm draudzīga pašvaldība. Piedāvāsim risinājumus dzīvesvietu trūkumam novadā.

### Izglītība, kultūra un sports

Mēs vēlamies radīt modernu vidi izglītībai, kultūrai un sportam. Nodrošināsim labu mācību vidi bērniem un jauniešiem. Atbalstīsim STEM jomu, Dziesmu un Deju svētkus, veselīgu dzīvesveidu un sociālās prasmes. Radīsim jaunas apmācību programmas pieaugušajiem.

Saglabāsim un uzlabosim kultūras pakalpojumu pieejamību visā novadā. Attīstīsim tūrismu, atbalstīsim mākslas kolektīvus un piesaistīsim finansējumu pasākumiem.

Uzturēsim un modernizēsim sporta infrastruktūru, atbalstīsim sporta organizācijas un veicināsim veselīgu dzīvesveidu.

### Tūrisms

Mēs vēlamies, lai Limbažu novads būtu populārs tūrisma galamērķis. Atbalstīsim vietējos uzņēmējus un aizsargāsim dabas vērtības.

### Iedzīvotāju iesaiste

Mēs atbalstām biedrības un iedzīvotāju iesaisti novada attīstībā. Novērtējam senioru, ugunsdzēsēju, kultūras, sporta un citu biedrību darbu. Veidosim iedzīvotāju padomes un ieviesīsim līdzdalības budžetu.

Turpinām kopā! Mēs nedrīkstam apstāties!

## Programmas oriģināls

Mēs esam Latvijas Reģionu Apvienība. Cilvēki no visa Limbažu novada – Ainažiem, Alojas, Braslavas, Brīvzemniekiem, Katvariem, Liepupes, Limbažiem, Pāles, Salacgrīvas, Skultes, Staiceles, Umurgas, Vidrižiem, Viļķenes, kā arī citām apdzīvotajām vietām.
Mums ir svarīgi, lai ikviens iedzīvotājs ir ar dzīvi apmierināts, pašpietiekams un izglītots cilvēks, kurš dzīvo drošā un iekļaujošā Limbažu novadā. Mēs turpināsim ieviest pārdomātu un ilgtspējīgu sociālās aprūpes un veselības veicināšanas politiku. Nodrošināsim divvirzienu komunikāciju starp pašvaldību un iedzīvotājiem, jo ir svarīgi veicināt kopienas drošības sajūtu, sabiedrības uzticēšanos un iesaisti. Ekonomiski aktīvo iedzīvotāju īpatsvara pieaugums ir mūsu šodienas mērķis labākam Limbažu novadam.
Šajos ģeopolitiskajos apstākļos ļoti būtiska loma ir stabilai, uzticamai un emocionāli noturīgai novada domes vadībai, kas vissarežģītākajos apstākļos spēj pieņemt situācijai atbilstošus lēmumus.
Kopš 2021. gada, novadiem apvienojoties, esam pierādījuši, ka mūsu finanšu politika ir atbildīga. Attīstības projektu īstenošanai piesaistītā finansējuma palielināšana un atturēšanās no pārsteidzīgu kredītu ņemšanas Limbažu novadam mazinājis finansiālo slogu. Tā katru gadu pieaug budžeta brīvie līdzekļi, ko varam novirzīt novada attīstībai.
Jau šobrīd nopietni strādājam, lai ne tikai vietējie uzņēmēji varētu veiksmīgi attīstīt savu uzņēmējdarbību, bet arī izveidotu spēcīgu pamatu topošajiem investoriem. Turpinām atbalstīt jauno uzņēmēju atbalsta programmas, kas pēdējos gados sevī ietver arī ārzemju latviešu atgriešanos mājās. Attīstīsim uzņēmējdarbību, pieņemot lēmumus, kas atstāj labvēlīgu ietekmi uz vidi un cilvēku veselību.
Pateicoties mūsu finanšu politikai, esam gatavi turpināt atbalstīt ceļu un tiltu infrastruktūras sakārtošanu. Valsts atbalsts nav pietiekams, tāpēc ļoti nozīmīgs ir pašvaldības finansiālais ieguldījums.
Esam ģimenēm draudzīga pašvaldība, jo pie mums ir lieliska vide, kur audzināt bērnus. Dzīvesvietu trūkums novadā ir problēma, kam varam piedāvāt risinājumu. Pirmie soļi jau ir sperti.
Mums ir pieredze un skaidrs redzējums, kā radīt mūsdienīgu un konkurētspējīgu izglītības, kultūras un sporta vidi, kas vērsta uz visu novada iedzīvotāju daudzpusīgu attīstību. Turpināsim nodrošināt visaptverošu mācību vidi, lai novada bērniem un jauniešiem būtu iespēja augt un veidoties par radošām, patstāvīgām, kritiski domājošām un pašpietiekamām personībām. Novada vispārizglītojošās skolās papildus obligātajam mācību saturam ļoti nozīmīga ir STEM joma (dabaszinātnes, tehnoloģijas, inženierzinātnes un matemātika), Dziesmu un Deju svētku kustības turpināšana, veselīga dzīvesveida veicināšana un sociālo pamatprasmju apgūšana. Radīsim jaunas mūžizglītības programmas, lai arī pieaugušie novada iedzīvotāji ikdienā var pilnveidot savas zināšanas un digitālās prasmes.
Saglabāsim un pilnveidosim esošo kultūras pakalpojuma pieejamību visā novada teritorijā, attīstot konkurētspējīgu kultūrtūrismu. Dziesmu un Deju svētku kustības kolektīvi ir kultūras pamats, vienlaikus mēs atbalstām amatiermākslas piedāvājuma daudzveidību. Ir svarīga projektu finansējuma piesaiste notikumu rīkošanā un kolektīvu tērpu atjaunošanā.
Sporta infrastruktūras uzturēšana un modernizācija, plaša piekļuve sporta un veselības veicināšanas aktivitātēm, atbalsts vietējām sporta organizācijām ir tikai daļa no jau iesāktajiem darbiem, lai iedzīvotāji saņemtu atbalstu rūpēs par savu veselību. Tomēr par tikpat nozīmīgu uzskatām arī augstu sasniegumu sporta attīstību.
Mēs redzam Limbažu novadu kā mūsdienīgu tūrisma galamērķi, kurā resursi tiek izmantoti, lai radītu iespējas vietējiem uzņēmējiem, iedvesmotu viesus un vairotu lepnumu par teritoriju, kurā dzīvojam. Viss sākas ar mums pašiem. Limbažu novads ir Vidzemes pērle – vieta, kur satiekas vēsture, daba un cilvēku radošais gars. Esam apstiprinājuši un sākuši īstenot ilgtspējīgu tūrisma stratēģiju, kas stiprinās novadu, veicinās ekonomikas izaugsmi un palīdzēs aizsargāt šīs teritorijas dabas vērtības.
Biedrībām un iedzīvotāju iesaistei ir ļoti liela nozīme novada attīstībā, tāpēc katru gadu budžetā tiek atvēlēts finansējums šo organizāciju uzturēšanas un aktivitāšu atbalstam. Novērtējam mūsu senioru, brīvprātīgo ugunsdzēsēju, kultūras, sporta, veselības veicināšanas un sociālā atbalsta, tehnisko sporta veidu, reliģisko, dzīvnieku aizstāvju un pārējo biedrību līdzšinējo sadarbību. Iedzīvotāju padomju izveide un līdzdalības budžeta ieviešana stiprinās mūs ceļā uz izvirzīto mērķu sasniegšanu. Turpinām kopā! MĒS NEDRĪKSTAM APSTĀTIES!
