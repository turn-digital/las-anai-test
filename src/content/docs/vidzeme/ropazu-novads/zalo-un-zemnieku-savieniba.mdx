---
title: 'Zaļo un Zemnieku savienība'
program_url: 'https://dati.cvk.lv/PV2025/kandidatu-saraksti/ropazu-novads/zalo-un-zemnieku-savieniba'
start_number: 5
count_of_candidate: 22
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Iedzīvotāju līdzdalība" variant="note" size="small" /> <Badge text="Uzņēmējdarbības atbalsts" variant="note" size="small" /> <Badge text="Infrastruktūras attīstība" variant="note" size="small" /> <Badge text="Izglītības modernizācija" variant="note" size="small" /> <Badge text="Sociālais atbalsts ģimenēm" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Mūsu mērķis ir sakārtots un attīstīts Ropažu novads, kur katrs iedzīvotājs jūtas svarīgs. Mēs uzlabosim pārvaldību, samazinot birokrātiju un iesaistot iedzīvotājus lēmumu pieņemšanā. Atbalstīsim uzņēmējdarbību, veicinot jaunu darba vietu izveidi. Sakārtosim infrastruktūru – ceļus, sabiedrisko transportu un velo ceļus. Modernizēsim izglītību un atbalstīsim kultūru un sportu. Rūpēsimies par sociālo atbalstu ģimenēm un veselības aprūpi. Attīstīsim tūrismu un rūpēsimies par tīru vidi. Nodrošināsim drošību ar efektīvu policijas darbu. Mēs vēlamies, lai Ropažu novadā būtu labi dzīvot visiem!

## Programma vienkāršā valodā

### Ropažu novads – vieta, kur Tu esi svarīgs!

Mēs vēlamies, lai Ropažu novadā būtu labi dzīvot visiem. Mēs ieklausīsimies katrā iedzīvotājā un uzlabosim dzīvi gan pilsētā, gan laukos.

**Mūsu plāns:**

*   **Pārvaldība:**
    *   Samazināsim birokrātiju, lai pašvaldība strādātu ātrāk un efektīvāk.
    *   Atbalstīsim iedzīvotāju projektus un iesaistīsim viņus lēmumu pieņemšanā.
    *   Domes vadība regulāri tiksies ar iedzīvotājiem.
    *   Meklēsim papildu naudu novada attīstībai.
    *   Stiprināsim piederību novadam ar simboliku.
*   **Uzņēmējdarbība:**
    *   Atbalstīsim uzņēmējus, lai viņi varētu vieglāk sākt un attīstīt savu biznesu.
    *   Veidosim industriālo parku ar ražošanas telpām un jaunām darba vietām.
*   **Infrastruktūra un attīstība:**
    *   Sakārtosim ceļus, ielas un apgaismojumu.
    *   Uzlabosim sabiedriskā transporta pieejamību un izveidosim stāvvietas.
    *   Attīstīsim gājēju un velo ceļus.
    *   Rūpēsimies par īres dzīvokļiem.
    *   Plānojam tramvaja līniju uz Rīgu.
*   **Izglītība:**
    *   Atjaunosim skolas un bērnudārzus.
    *   Ieviesīsim modernu izglītību ar radošiem skolotājiem.
    *   Nodrošināsim skolām modernās tehnoloģijas.
*   **Kultūra un sports:**
    *   Atbalstīsim sportu visiem vecumiem.
    *   Uzturēsim un attīstīsim sporta bāzes.
    *   Atbalstīsim kultūras pasākumus un māksliniekus.
    *   Dosim iespēju jauniešiem attīstīt savus talantus.
*   **Sociālais atbalsts un veselība:**
    *   Palīdzēsim cilvēkiem, kam tas nepieciešams.
    *   Veicināsim jaunu ārstu kabinetu izveidi.
    *   Izvērtēsim iespēju izveidot sociālās aprūpes centru.
    *   Atbalstīsim daudzbērnu ģimenes.
    *   Palielināsim pabalstu jaundzimušajiem.
*   **Vide un tūrisms:**
    *   Attīstīsim tūrismu novadā.
    *   Rūpēsimies par tīru vidi.
    *   Uzlabosim atkritumu apsaimniekošanu.
*   **Sabiedriskā kārtība:**
    *   Nodrošināsim drošību ar policijas darbu un videonovērošanu.
    *   Atbalstīsim brīvprātīgos ugunsdzēsējus.

## Programmas oriģināls

Novads - dzīves telpa, kur ikviens iedzīvotājs ir svarīgs, kur katram ir iespējas izteikties un tikt sadzirdētam. Apzinoties un izmantojot katras apdzīvotas vietas unikalitāti un iespējas, dzīves kvalitāte ir uzlabojama gan pilsētā, gan pagastos.

Esam izveidojuši pieredzējušu komandu ar vienotu mērķi un skaidru redzējumu. Mūsu mērķis ir sakārtota un prognozējama dzīve novadā. Realizēsim uz iedzīvotāju interesēm vērstu pārvaldes modeli, kurā tiek nodrošināta saimnieciskā darbība un iedzīvotājam ir iespēja saņemt pašvaldības pakalpojumus pēc iespējas tuvāk dzīvesvietai. Veicinot sabiedrības līdzdalību dažādos procesos, stiprināsim iedzīvotāju piederības sajūtu novadam.

Pārvaldība – Veicināsim birokrātisko izaicinājumu mazināšanu, lai nodrošinātu efektīvu darbu un atbildības sadali, caurspīdīgu un uz rezultātu orientētu pārvaldi. Izvērtēsim un nodrošināsim pārskatāmu finansiālu atbalstu sabiedrības līdzdalības projektiem, deleģējot pašvaldības darbiniekus sadarbībai ar iedzīvotāju padomēm, tādējādi veicinot iedzīvotāju aktīvu iesaisti kvalitatīvu projektu sagatavošanā un iesniegšanā. Nodrošināsim, lai vismaz reizi mēnesī, novada pagasta un pilsētas pārvaldēs klātienē, iedzīvotājiem būtu iespējams satikt domes priekšsēdētāju un izpilddirektoru. Piesaistīsim papildus finanšu instrumentus novada attīstībai. Veicināsim aktīvu pagastu un pilsētas ģerboņu izmantošanu kopā ar novada ģerboni veidlapās un citos oficiālos dokumentos, stiprinot kopienu piederības sajūtu.

Uzņēmējdarbība – Pilnveidosim un attīstīsim uzņēmējdarbībai labvēlīgu vidi, kas vērsta uz uzņēmējdarbības veicināšanu, uzsākšanu un attīstību, stiprināsim dialogu ar novada uzņēmējiem. Attīstīsim novada attīstības centru, lai veicinātu industriālā parka izveidi, kas rastu risinājumu ražošanas telpu nomas jautājumos un sekmētu jaunu darba vietu izveidošanu.

Infrastruktūra un attīstība – Pārskatīsim un pilnveidosim novada ceļu, ielu un apgaismojuma uzturēšanas un sakārtošanas plānu. Sadarbībā ar Rīgas pilsētu nodrošināsim sabiedriskā transporta maršrutu pagarināšanu/atjaunošanu novada teritorijā un stāvparku Park & Ride izveidošanu pie transporta mezgliem. Attīstīsim gājēju un velo infrastruktūru, labiekārtojot velo un pastaigu maršrutus. Rūpēsimies par īres dzīvokļu fonda uzturēšanu un sakārtošanu novadā. Pierīgas aglomerācijas plāna ietvaros uzsāksim darbu pie Rīgas pilsētas un Ulbrokas savienojuma ar tramvaja līniju.

Izglītība – Labiekārtosim telpas novada izglītības iestādēs, lai nodrošinātu ērtāku un plašāku mācību vidi skolēniem. Fokusēsimies uz modernas izglītības ieviešanu, kuras centrā ir izglītojamais un viņa attīstība, motivēti, radoši pedagogi ar konkurētspējīgu atalgojumu. Nodrošināsim nepieciešamo finansējumu mūsdienīgu tehnoloģiju iegādei katras izglītības iestādes izvēlēto izglītības programmu ieviešanai.

Kultūra un sports – Veicināsim tautas sportu visās vecuma grupās. Uzturēsim un attīstīsim sporta infrastruktūru novadā. Atbalstīsim kultūras iestāžu un amatiermākslas kolektīvu darbību, tādējādi stiprinot lokālo patriotismu. Nodrošināsim taisnīgu atalgojumu amatiermākslas kolektīvu vadītājiem, finansiāli atbalstot pēc ikgadēji sasniegtajiem kvalitātes rezultātiem. Dosim iespēju katram attīstīt radošos talantus pēc iespējas tuvāk dzīvesvietai, stiprinot mūzikas un mākslas skolu darbību. Veicināsim jauniešu centru attīstību.
Sociālais atbalsts un veselības aprūpe – Pilnveidosim esošo sociālo pabalstu sistēmu, nodrošinot sociālo palīdzību, kas ir vērsta uz iedzīvotāju vajadzībām. Veicināsim jaunu ārstniecības telpu izveidi vai esošo paplašināšanu, lai veselības pakalpojumi ir ērti un pieejami. Izvērtēsim sociālā aprūpes centra izveides potenciālu, nodrošinot pakalpojuma pieejamību novada iedzīvotājiem. Ieviesīsim daudzbērnu ģimeņu atbalsta programmu. Katru gadu palielināsim pašvaldības noteikto jaundzimušo pabalstu vismaz 10% apjomā.

Vide un tūrisms – Sadarbojoties ar biedrību Rīgas metrapole, pilnveidosim novada tūrisma informācijas centru ar mērķi dubultot tūristu skaitu Ropažu novadā. Veidosim sakārtotu un tīru vidi mums apkārt. Attīstīsim pārdomātu un videi draudzīgu atkritumu apsaimniekošanas politiku. Rūpēsimies par šķiroto atkritumu sistēmas uzlabošanu visā novadā, lai veicinātu tīrāku vidi un izmaksu samazināšanu iedzīvotājiem.

Sabiedriskā kārtība – Nodrošināsim efektīvu pašvaldības policijas darbu un droša vidi novada iedzīvotājiem, pilnveidojot videonovērošanas tīklu pašvaldības teritorijā. Sadarbosimies un atbalstīsim brīvprātīgo ugunsdzēsēju biedrību darbību novadā.
