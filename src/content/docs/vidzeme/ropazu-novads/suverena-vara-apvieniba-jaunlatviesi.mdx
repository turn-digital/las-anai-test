---
title: '"SUVERĒNĀ VARA", APVIENĪBA JAUNLATVIEŠI'
program_url: 'https://dati.cvk.lv/PV2025/kandidatu-saraksti/ropazu-novads/suverena-vara-apvieniba-jaunlatviesi'
start_number: 7
count_of_candidate: 22
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Pašvaldības tēriņu caurspīdīgums" variant="note" size="small" /> <Badge text="Sabiedriskā transporta uzlabošana" variant="note" size="small" /> <Badge text="Uzņēmējdarbības atbalsts" variant="note" size="small" /> <Badge text="Vides aizsardzība" variant="note" size="small" /> <Badge text="Ģimeņu atbalsts" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Mēs, “SUVERĒNĀ VARA” un APVIENĪBA JAUNLATVIEŠI, vēlamies Ropažu novadā godīgi izmantot pašvaldības naudu, atbalstīt ģimenes un uzņēmējdarbību, kā arī rūpēties par vidi. Mēs pārbaudīsim pašvaldības tēriņus, uzlabosim sabiedrisko transportu, atbalstīsim uzņēmumus(īpaši tos, kas nodarbina invalīdus, pensionārus un jauniešus), kas rada jaunas darba vietas. Centīsimies sakārtot kanalizācijas jautājumu un ceļus. Mēs kategoriski esam pret atkritumu dedzināšanas rūpnīcas būvniecību. Atbalstīsim ģimenes ar bērniem, jauniešiem, medicīnu un izglītību. Mēs attīstīsim tūrismu, rīkojot dažādus pasākumus.

## Programma vienkāršā valodā

### Par ko mēs iestājamies Ropažu novadā?

Mēs, “SUVERĒNĀ VARA” un APVIENĪBA JAUNLATVIEŠI, vēlamies:

*   Atbalstīt ģimenes un vērtības.
*   Cienīt vārda brīvību un pārliecību.
*   Godīgi izmantot pašvaldības naudu.
*   Veidot draudzīgu sabiedrību visiem, kas dzīvo Latvijā.

### Ko mēs darīsim?

*   Pārbaudīsim, kā pašvaldība tērē naudu, lai nebūtu krāpšanas un izšķērdēšanas.
*   Sakārtosim vidi, piemēram, Vangažu kultūras nama piebūvi.
*   Samazināsim pašvaldības darbinieku skaitu, bet uzlabosim pakalpojumu kvalitāti.
*   Padarīsim atbildīgos dienestus vieglāk sazvanāmus un pieejamus.
*   Ļausim iedzīvotājiem piedalīties lēmumu pieņemšanā un budžeta sadalē.
*   Sabiedrisko transportu pielāgosim, lai ērti nokļūt pie ārstiem, skolās un pašvaldībā.
*   Atbalstīsim uzņēmējdarbību un ražošanu, kas ir draudzīga videi un cilvēkiem.
*   Veidosim industriālus parkus, lai piesaistītu investīcijas.
*   Atbalstīsim uzņēmumus, kas nodarbina cilvēkus ar invaliditāti, pensionārus un jauniešus.
*   Meklēsim risinājumus centralizētai kanalizācijai, piemēram, Mārsiļos.
*   Nodrošināsim ielu apgaismojumu un drošību ciemos.
*   Neļausim būvēt atkritumu dedzināšanas rūpnīcu Dreiliņos.
*   Atbalstīsim ģimenes ar bērniem un jauniešus, lai viņi varētu strādāt novadā.
*   Uzlabosim sporta un atpūtas vietas.
*   Veidosim specializētas mācību programmas skolās.
*   Nodrošināsim pieejamāku veselības aprūpi.
*   Sakārtosim ceļus Zaķumuižā, Silakrogā, Muceniekos un Sužos.
*   Attīstīsim tūrismu, rīkojot pasākumus, piemēram, dīķa hokeja turnīru un amatnieku festivālu.

## Programmas oriģināls

Partijas “SUVERĒNĀ VARA” un APVIENĪBA JAUNLATVIEŠI startē kopā pašvaldību vēlēšanās Ropažu novadā. Mūsu komandas vieno atbalsts ģimenes vērtībām, cieņa pret vārda un pārliecības brīvību, godīga attieksme pret valsts un pašvaldību resursiem un vienota izpratne par saliedētu sabiedrību, kurā līdzās draudzīgi pastāv Latvijā dzīvojošās tautas.
Lai nodrošinātu saviem iedzīvotājiem kvalitatīvus pakalpojumus un uzplaukumu, ir jāpanāk pašvaldību tēriņu caurspīdīgums veicot izdevumu auditu, novēršot potenciālas krāpnieciskas darbības un līdzekļu izsaimniekošanu, stingri kontrolējot publiskās un privātās partnerības projektu īstenošanu. Sakārtot vidi degradējošus pašvaldības īpašumus, kā piemērām Vangažu kultūras nama piebūvi.
Mēs uzskatām, ka pēc administratīvi teritoriālās reformas ir nepieciešams optimizēt pašvaldības darbinieku skaitu, vienlaicīgi uzlabojot Izpilddirekcijas pakalpojumu kvalitāti un spēju sadarboties ar apsaimniekošanas kompānijām, t.sk. ar pašvaldības SIA “Saimnieks”. Jānodrošina, ka atbildīgie dienesti ir viegli sazvanāmi, kā arī pieejami klātienē.
Pašvaldībai ir jākalpo iedzīvotājiem, tāpēc ikvienam jānodrošina iespēja brīvi un aktīvi piedalīties lēmumu pieņemšanā, viedokļu paušanā un sabiedriskās apspriešanās, nodrošinot taisnīgu novada budžeta sadali, lai katrs pagasts saņemtu finansējumu attīstībai atbilstoši ne tikai savam ieguldījumam, bet arī reālajām vajadzībām, veicinot līdzsvarotu attīstību visās novadam piederošās teritorijās.
Sabiedriskā transporta satiksmi novadā ir jāpakārto tā, lai novada iedzīvotājiem būtu iespējams ērtāk nokļūt līdz novada doktorātiem, mācību un pašvaldību iestādēm.
Aktivizēt sadarbību ar valsts institūcijām, lai veicinātu uzņēmējdarbību un palielinātu novada iedzīvotājiem draudzīgu ražošanu un pakalpojumu sniegšanu. Izveidot industriālus parkus ar sakārtotu infrastruktūru ar mērķi piesaistīt investīcijas un veicināt uzņēmējdarbības attīstību. Realizēt ražošanas teritoriju attīstību Ropažu pagastā, pēc iespējas izvairoties no konfliktsituācijas starp ražošanu, dzīvojamo vidi un dabas aizsardzību. Atbalstīt uzņēmumus, kas nodarbina cilvēkus ar invaliditāti, pensionārus un jauniešus. Mūsu mērķis ir veicināt darbavietu skaita pieaugumu novadā. Uzskatām, ka investīcijas jāiegulda projektos ar labi mērāmiem efektivitātes rādītājiem, kā piemēram, darbavietu skaits, novada IKP pieaugums, privātinvestīciju piesaiste.
Rast tehnisko risinājumu centralizētas kanalizācijas tīkla ierīkošanai vietās, kur iedzīvotājiem tas ir nepieciešams, kā piemēram ciematā Mārsiļi. Nodrošināt ielu apgaismojumu un satiksmes drošību novada ciemos, izbūvējot ietves un ieviešot efektīvākus ātruma ierobežošanas pasākumus, lai gājēji un velobraucēji justos droši. Īpašu uzmanību pievērsīsim ne tikai vietām, kur šie risinājumi vēl nav ieviesti, bet arī projektiem, kas gadiem ilgi kavējušies birokrātisku šķēršļu dēļ, piemēram, Dreiliņos. Mūsu mērķis ir panākt, lai apstiprinātie projekti tiktu īstenoti savlaicīgi un iedzīvotāji varētu baudīt drošāku un sakārtotāku vidi.
Pievērst uzmanību novada vides aizsardzības jautājumiem, t.sk. plašākai novada iedzīvotāju informētībai par atkritumu šķirošanas nepieciešamību. Nodrošināt ērtas un sakārtotas atkritumu šķirošanas iespējas netālu no daudzīvokļu mājām, novērst nelikumīgu atkritumu izmešanu. MĒS ESAM KATEGORISKI PRET ATKRITUMU DEDZINĀŠANAS RŪPNĪCAS BŪVNIECĪBU DREILIŅOS, kā arī citu videi un cilvēkiem nedrošu iekārtu būvniecību, neievērojot drošu attālumu no dzīvojamām mājam.
Mūsu mērķis ir izveidot Ropažu novadu par skaistu un sakoptu vietu, kurā ikviens vēlas dzīvot, audzināt bērnus un pilnveidoties. Palielināt atbalstu ģimenēm ar bērniem, nodrošinot vecākiem un jauniešiem iespēju strādāt novadā, nepametot Latviju. Pilnveidot sporta, bērnu un atpūtas vietu labiekārtošanu novada ciematos. Paplašināt novada dienas centru funkcionālās iespējas.
Izveidot specializētas mācību programmas, kas padarītu novada izglītību unikālu un pievilcīgu arī ārpus Ropažu novada un ļautu saglābāt un stiprināt novada vidusskolas, izveidot tām nepieciešamo infrastruktūru.
Nodrošināt pieejamāku veselības aprūpi un personu ar īpašām vajadzībām un sociālo riska grupu integrāciju novada sabiedriskajā dzīvē.
Nepieciešama savlaicīga un kvalitatīva ceļu tīrīšana un uzturēšana gan ziemā, gan vasarā. Sakārtot ceļu segumu Zaķumuižā, Silakrogā, Muceniekos un Sužos.
Attīstīt dabai draudzīgus tūrisma pakalpojumus novadā, izveidojot pievilcīgus pasākumus, tādus kā, piemērām, ikgadējo dīķa hokeja turnīru, ģimenes svētkus, amatnieku festivālu.
