---
title: 'Latvijas Zaļā partija'
description: 'Mākslīgā intelekta pārveidota,  Latvijas Zaļā partija - Salaspils novads programma vienkāršā valodā'
program_url: 'https://dati.cvk.lv/PV2025/kandidatu-saraksti/salaspils-novads/latvijas-zala-partija'
municipality: 'Salaspils novads'
start_number: 2
count_of_candidate: 18
---

import { Card } from '@astrojs/starlight/components';
import { Badge } from '@astrojs/starlight/components';

Vieta: {frontmatter.municipality}<br/>

<Badge text="Iedzīvotāju iesaiste lēmumu pieņemšanā" variant="note" size="small" /> <Badge text="Drošības uzlabošana novadā" variant="note" size="small" /> <Badge text="Ceļu infrastruktūras attīstība" variant="note" size="small" /> <Badge text="Atbalsts jauniešiem un ģimenēm" variant="note" size="small" /> <Badge text="Uzņēmējdarbības veicināšana" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlies, vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Latvijas Zaļā partija vēlas uzlabot dzīvi Salaspils novadā, rūpējoties par dabu. Mēs neatbalstām atkritumu dedzinātavu Aconē, kamēr nav skaidrs ieguvums iedzīvotājiem. Mēs vēlamies iesaistīt iedzīvotājus lēmumu pieņemšanā, uzlabot drošību ar ugunsdzēsības depo, rūpēties par ceļiem, atbalstīt jauniešus un ģimenes ar jauniešu māju un vietām bērnudārzos, kā arī veicināt uzņēmējdarbību, samazinot birokrātiju un atbalstot mazos uzņēmējus. Mūsu moto: Dievs, daba, darbs – ticam garīgam briedumam, dabas nozīmei un kopīgam darbam novada labā.

## Programma vienkāršā valodā

### Latvijas Zaļās partijas programma Salaspils novadam

Mēs, Latvijas Zaļā partija, ticam, ka gudri rīkojoties, varam uzlabot dzīvi Salaspils novadā, vienlaikus rūpējoties par dabu.

*   **Atkritumu dedzinātava:** Mēs neatbalstām atkritumu dedzinātavas būvniecību Aconē, kamēr nav skaidrs, kāds labums no tā būs iedzīvotājiem un novadam.

*   **Iepriekšējie gadi:** Mēs esam bijuši konstruktīva opozīcija, atbalstot labus risinājumus un noraidot naudas izšķērdēšanu. Mēs uzskatām, ka pansionāta un kultūras nama projekti bija kļūdas, kas radīja zaudējumus un parādus novadam.

### Mūsu prioritātes:

*   **Iedzīvotāju iesaiste:** Mēs vēlamies iesaistīt iedzīvotājus svarīgu lēmumu pieņemšanā un uzlabot sadarbību ar draudzēm. Mēs nodrošināsim bezmaksas juridiskas konsultācijas un samazināsim birokrātiju.

*   **Drošība:** Mēs izveidosim savu ugunsdzēsības depo un attīstīsim civilās aizsardzības patvertnes.

*   **Dzīves kvalitāte:** Mēs rūpēsimies par vides un kultūras pieejamību senioriem, atbalstīsim pašdarbības kolektīvus, attīstīsim veloceliņus un ielu apgaismojumu. Mēs atjaunosim bērnu laukumus un skolēnu autobusus, kā arī uzlabosim ceļu infrastruktūru.

*   **Jaunieši un ģimenes:** Mēs radīsim jauniešu māju, nodrošināsim vietas skolās un bērnudārzos, atjaunosim rotaļu laukumus un nodrošināsim brīvpusdienas skolēniem. Mēs arī indeksēsim auklīšu pabalstus.

*   **Uzņēmējdarbība:** Mēs paplašināsim atbalstu uzņēmējiem, samazināsim birokrātiju un izveidosim "zaļo koridoru" pašvaldībā. Mēs atbalstīsim mazos uzņēmējus un veicināsim novada uzņēmumu atpazīstamību.

*   **Daba un atpūta:** Mēs attīstīsim Zeltiņu dabas parku, pilnveidosim dabas pieminekļu apsaimniekošanu un turpināsim sadarbību ar botānisko dārzu.

### Mūsu moto:

Dievs, daba, darbs – šie vārdi joprojām ir mūsu vadmotīvs. Mēs ticam garīgam briedumam, spējai domāt pašiem un būt savas zemes patriotiem. Daba ir mūsu kultūras pamats, un darbs ir tas, kas mūs vieno un padara atbildīgus par savu novadu un valsti.


## Programmas oriģināls

LATVIJAS ZAĻĀ PARTIJA (LZP)
2025. gada pašvaldības domes vēlēšanas.
Priekšvēlēšanu programma Salaspils novadam.

Cienījamie Salaspils iedzīvotāji!
Zaļā ir ne tikai krāsa, bet arī pārliecība, ka, gudri saimniekojot, varam nodrošināt novada iedzīvotāju
dzīves kvalitāti, vienlaikus saudzējot dabu un saglabājot to nākamajām paaudzēm. Tādēļ Zaļās
partijas deputātu kandidāti nevar atbalstīt atkritumu dedzinātavas būvi Aconē, pirms nav skaidri
saprotams, kādu labumu Acones iedzīvotāji un novads saņems no šī objekta. Ar jūsmīgiem
apgalvojumiem, cik tas brīnišķīgs, ir daudz par maz!

Aizvadītos četrus gadus Latvijas Zaļās partijas deputāti ir strādājuši konstruktīvā opozīcijā, atbalstot
loģiskus risinājumus, bet noraidot nodokļu maksātāju naudas izšķiešanas mēģinājumus. Lai kā
pogas tiek spodrinātas ar uzmocīto pansionātu un augšāmcelšanās stadijā esošo kultūras namu
“Enerģētiķis”, mēs joprojām uzskatām, ka tā bija principiālas kļūdas – gandrīz nojaukt jaunbūvi, lai
pārbūvētu par pansionātu un sastutēt kultūras nama drupas. Zaudējām laiku, turklāt sagaidījām
gan sadārdzinājumu par vairākiem miljoniem eiro, gan tiesas procesus. Par šiem miljoniem varēja
uzbūvēt ceļus, saglabāt skolēnu autobusus u.t.t. Tā vietā esam iebraukuši parādos, kurus būs
jāatdod. Jā, drupas, cerams, pārtaps kultūras namā, bet no drupām ir jāatdzimst arī novada
politiskās vadības attieksmei pret iedzīvotājiem!

Latvijas Zaļās partijas prioritātes nākamo četru gadu periodam:

Novada domes vadībai ar iedzīvotājiem jārunā vienā valodā
Iesaistīsim novada iedzīvotājus svarīgāko lēmumu pieņemšanā. Uzlabosim sadarbību ar
tradicionālajām kristīgajām draudzēm. Jā, mēs zinām, ka valsts ir šķirta no baznīcas, bet mēs zinām
arī to, ka valsts nedrīkst būt šķirta no pamatakmeņiem, uz kuriem tā būvēta. Nodrošināsim
iedzīvotājiem bez maksas vienkāršas juridiskas konsultācijas. Samazināsim birokrātiskās
procedūras, paverot plašākas iespējas iedzīvotāju iniciatīvām. Indeksēsim bērna piedzimšanas un
maznodrošināto pabalstus.

Drošība
Izveidosim novadā savu ugunsdzēsības depo – kritiskās situācijās ir dārga ik minūte un pašlaik mēs
šīs minūtes zaudējam. Attīstīsim civilās aizsardzības patvertnes.

Tiesības uz dzīves kvalitāti visa novada iedzīvotājiem
Sekmēsim vides un kultūras pieejamību senioriem. Atbalstīsim pašdarbības kolektīvus. Attīstīsim
veloceliņu un ielu apgaismojuma tīklu. Atsāksim bērnu sporta un rotaļu laukumu izbūvi par
pašvaldības līdzekļiem. Attīstīsim pagalmu labiekārtošanas programmas. Atjaunosim nepārdomāti
likvidēto skolēnu autobusu satiksmi tur, kur tas tiešām nepieciešams. Uzlabosim Doles salas,
Saulkalnes, Salenieku, Getliņu, Dzintaru, Silabriežu, Mežezeru ceļu infrastruktūru, kā arī vecās
neasfaltētās ielas. Nodrošināsim kvalitatīvu ūdens apgādi Zeltiņiem.

Jauniešiem - savu māju! Skolēniem – izglītības iespējas sava novada skolās! Bērniem – vietas
novada bērnudārzos!
Sadarbībā ar Salaspils jauniešu domi radīsim jauniešu māju – esam valstī vienīgais novads, kam
tādas vēl nav. Nodrošināsim vietas novada skolās un pirmsskolas izglītības iestādēs novadā
deklarētajiem! Nodrošināsim pirmsskolas izglītības iestāžu āra rotaļu laukumu atjaunošanu ar drošām
iekārtām. Nodrošināsim brīvpusdienas un pastāvīgu ēdināšanas kvalitāti novada izglītības iestādēs.
Indeksēsim auklīšu pabalstus.

Uzņēmējdarbības veicināšana
Paplašināsim uzņēmējdarbības atbalsta pasākumus un samazināsim birokrātiskās procedūras.
Izveidosim uzņēmējiem “zaļo koridoru” pašvaldības administrācijā. Nodrošināsim atbalstu
mazajiem uzņēmējiem un veicināsim novada uzņēmumu atpazīstamību.

Dabas aizsardzības, dabas izziņas un aktīvās atpūtas teritoriju attīstība
Attīstīsim Zeltiņu dabas parku iedzīvotāju atpūtai, dabas saglabāšanai un dabas izglītībai.
Pilnveidosim novada dabas pieminekļu apsaimniekošanu. Turpināsim sadarbību ar botānisko
dārzu, nodrošinot brīvu pieeju novada iedzīvotājiem un papildus izglītības iespējas skolēniem.

Dievs, daba, darbs
Šis Annas Brigaderes triloģijas nosaukums joprojām ir mūsu moto. Dievs ir gan reliģiskais
mantojums, gan mūsu pašu garīgais briedums, spēja domāt pašiem ar savu galvu, spēja un griba
atšķirt darītājus no gaisa piļu solītājiem. Būt savas zemes saimniekiem un patriotiem. Daba ir
ikvienas tautas kultūras sākums un pamats. Darbs – tās ir arī mūsu visu kopīgās domas un darbi,
kas mūs satur kopā kā kopienu – salaspiliešus, padarot mūs līdzdalīgus un līdzatbildīgus vienam
otra dzīvē. Darot mūs atbildīgus un lepnus par savu novadu un savu valsti!
Aicinot savā domu un darbu biedru pulkā:
LATVIJAS ZAĻĀS PARTIJAS deputātu kandidāti Salaspils novadā.
