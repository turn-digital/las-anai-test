---
title: '"SARAUJ, LATGALE!"'
program_url: 'https://dati.cvk.lv/PV2025/kandidatu-saraksti/rezekne/sarauj-latgale'
start_number: 2
count_of_candidate: 13
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Latgales attīstība" variant="note" size="small" /> <Badge text="Drošība un aizsardzība" variant="note" size="small" /> <Badge text="Ekonomiskais atbalsts" variant="note" size="small" /> <Badge text="Iedzīvotāju iesaiste" variant="note" size="small" /> <Badge text="Reģionālā identitāte" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Partija "Sarauj, Latgale!" vēlas stiprināt Latgali un rūpēties par tās iedzīvotājiem. Mūsu mērķis ir vienota Latgale, kas spēj aizstāvēt savas intereses. Mēs vēlamies iesaistīt iedzīvotājus lēmumu pieņemšanā un atbalstīt uzņēmējus. Rēzeknē mēs uzlabosim ceļus, transportu, skolas un drošību. Mēs atbalstīsim ģimenes, pensionārus un latgaliešu kultūru. Mēs rūpēsimies par vidi un veidosim labāku pilsētu visiem. Mēs ticam Rēzeknes cilvēkiem un vēlamies, lai pilsēta attīstās un kļūst spēcīgāka!

## Programma vienkāršā valodā

### Partijas "Sarauj, Latgale!" programma Rēzeknei 2025-2029. gadam

Mēs dzīvojam laikā, kad pasaule ir mainīga un nedroša. Mums jābūt gataviem pašiem rūpēties par sevi. Partija "Sarauj, Latgale!" aicina ikvienu iedzīvotāju būt aktīvam un iesaistīties lēmumu pieņemšanā.

### Mūsu mērķi:

*   Stiprināt saites starp Latgales pilsētām un novadiem.
*   Panākt vienotu Latgales nostāju svarīgos jautājumos: drošībā, infrastruktūrā, izglītībā, veselībā, biznesā un investīcijās.
*   Iesaistīt iedzīvotājus pašvaldības darbā.
*   Palielināt līdzdalības budžetu, lai iedzīvotāji varētu piedalīties pilsētas attīstībā.
*   Rīkot referendumus pašvaldību līmenī.
*   Aizstāvēt reģiona intereses un nodrošināt vienlīdzīgu atbalstu visiem iedzīvotājiem.

### Mūsu prioritātes Rēzeknē:

**Ekonomika:**

*   Atbalsts mazajiem un vidējiem uzņēmumiem.
*   Tikšanās ar uzņēmējiem.
*   Jaunu biznesa ideju radīšana.

**Infrastruktūra:**

*   Ceļu un ielu uzlabošana.
*   Ērts sabiedriskais transports.
*   Siltuma un ūdens sistēmu atjaunošana.

**Drošība:**

*   Vairāk policistu.
*   Ātrāka reaģēšana uz izsaukumiem.
*   Vairāk videonovērošanas kameru.

**Izglītība:**

*   Skolu atjaunošana.
*   Sadarbība ar uzņēmumiem jauniešu nodarbinātībai.
*   Daudzveidīgas interešu izglītības iespējas.
*   Brīvā laika centri jauniešiem.

**Sociālais atbalsts un veselība:**

*   Atbalsts mājokļa iegādei.
*   Bezmaksas ēdināšana pamatskolas bērniem.
*   Bezmaksas sabiedriskais transports pensionāriem.

**Reģionālā identitāte:**

*   Latgaliešu valodas kursi.
*   Pilsētas svētku svinēšana.
*   Mazākumtautību kultūras saglabāšana.

**Vides aizsardzība:**

*   Atkritumu šķirošana.
*   Atbalsts "zaļajai" enerģijai.
*   Parku un atpūtas vietu saglabāšana.

Mēs ticam, ka Rēzeknes lielākā vērtība ir tās cilvēki! Mēs vēlamies veidot spēcīgu un attīstītu pilsētu, kurā ir labi dzīvot ikvienam!

## Programmas oriģināls

Sociālkonservatīvās partijas “Sarauj, Latgale!”
priekšvēlēšanu programma 2025.–2029. gadam
“Vienoti ar Latviju, stipri savā zemē!”

Bezprecedenta ģeopolitiskie notikumi pēdējā laikā ir radījuši apstākļus, ka pasaule ap Latviju atkal kļuvusi mainīga un bīstama. Mēs vairs nevaram būt pārliecināti par savlaicīgu ekonomisko vai militāro palīdzību un paļauties, ka kāds rūpēsies par mūsu interesēm.
Partija "Sarauj, Latgale!" ir pārliecināta, ka Latvijas iedzīvotājiem nav jābaidās un jāgaida, bet gan ir īstais laiks mobilizēties un rīkoties!
Liela daļa atbildības par visu mūsu valsti gulstas tieši uz Latgali – reģionu, kas ir Latvijas, Eiropas Savienības un NATO pierobeža. 2025. gada Pašvaldību vēlēšanas Latgalē lielā mērā kļūs par mūsu valsts izturības pārbaudi. Vēlētāju aktivitāte, katra iedzīvotāja iesaistīšanās vietējās varas veidošanas procesā, politiķu gatavība lauzt stereotipus un pacelt komunikāciju jaunā līmenī – gan savstarpēji, gan ar iedzīvotājiem – tas viss skaidri parādīs, cik gatavi esam uzņemties atbildību par mūsu reģiona un valsts nākotni!
"Sarauj, Latgale!" iestājas par ciešāku iekšreģionālo saišu veidošanu starp Latgales pilsētām un novadiem.
Mēs neesam konkurenti, bet gan sabiedrotie! Latgalei ir nepieciešama vienota nostāja jautājumos par: drošību, reģionālās infrastruktūras attīstību, izglītības un veselības aprūpes sistēmas uzlabošanu, biznesa sakaru veicināšanu, investīciju piesaisti un nodokļu atvieglojumiem gan uzņēmējiem, gan iedzīvotājiem, ņemot vērā reģiona pierobežas statusu.
"Sarauj, Latgale!" uzskata, ka jāpanāk ikviena Latgales iedzīvotāja ieinteresēšana un iesaiste pašvaldību lēmumu pieņemšanā.
Mēs pakāpeniski palielināsim līdzdalības budžetu, kas ļaus iedzīvotājiem aktīvāk piedalīties pilsētu un novadu attīstībā. Mēs iestāsimies par iespēju rīkot referendumus pašvaldību līmenī, jo tas ir ātrākais un efektīvākais tautas gribas izpausmes veids. Tautas, kurai, saskaņā ar Satversmi, pieder vara Latvijā!
"Sarauj, Latgale!" ir pārliecināta, ka ekonomiskās lejupslīdes apstākļos vietējai varai jāfokusējas uz reģionālo interešu aizstāvību, nodrošinot vienlīdzīgas tiesības uz sociālo, juridisko un finansiālo atbalstu ikvienam reģiona iedzīvotājam un uzņēmējam, neatkarīgi no viņu etniskās piederības, dzimuma, vecuma vai dzimtās valodas!

Papildus iepriekš minētajam mūsu prioritātes RĒZEKNĒ ir:

Ekonomikas jomā:
• subsidētas programmas mazajiem un vidējiem uzņēmumiem;
• regulāras deputātu tikšanās ar vietējiem uzņēmējiem;
• sadarbība ar augstskolām un privāto sektoru jaunu biznesa virzienu izveidē.

Infrastruktūras jomā:
• ielu un ceļu seguma uzlabošana un efektīvs apgaismojums;
• sabiedriskā transporta kustības sakārtošana, ņemot vērā iedzīvotāju ikdienas paradumus un īpašus notikumus;
• siltumapgādes, ūdenssaimniecības un kanalizācijas sistēmu modernizācija, lai samazinātu tarifus.

Drošības jomā:
• pašvaldības policijas darbinieku skaita palielināšana un reaģēšanas laika uzlabošana;
• videonovērošanas sistēmu paplašināšana.

Izglītības jomā:
• skolu modernizācija un aprīkojuma uzlabošana;
• sadarbība ar uzņēmējiem jauniešu nodarbinātībā, tostarp vasarās;
• interešu izglītības piedāvājuma daudzveidošana;
• brīvā laika centri jauniešiem.

Sociālā atbalsta un veselības aprūpes jomā:
• mājokļu programma un subsīdijas pirmreizējam mājoklim;
• bezmaksas ēdināšana pamatskolas vecuma bērniem;
• bezmaksas sabiedriskais transports pensionāriem.

Reģionālās identitātes saglabāšanas jomā:
• latgaliešu rakstu valodas apguves bezmaksas kursi;
• pilsētas svētku tradīciju pilnveidošana;
• mazākumtautību valodu, kultūras un amatniecības saglabāšana.

Vides aizsardzības jomā:
• atkritumu šķirošanas pilnveide un ekopunktu izveide;
• atbalsts atjaunīgo energoresursu izmantošanai;
• parku un rekreācijas zonu saglabāšana un attīstīšana.

Partijas "Sarauj, Latgale!" deputātu kandidāti uzskata, ka Rēzeknes lielākā vērtība ir cilvēki, kuri izvēlējušies šeit dzīvot, strādāt un audzināt savus bērnus. Mūsu partija vēlas veidot spēcīgu un attīstītu pilsētu, kurā veidosies ģimenes un būs labvēlīga vide ikvienas jomas attīstībai!

Strādājam!
