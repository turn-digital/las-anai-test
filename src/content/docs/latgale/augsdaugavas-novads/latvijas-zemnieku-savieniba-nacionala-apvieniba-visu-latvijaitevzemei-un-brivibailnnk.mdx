---
title: '"LATVIJAS ZEMNIEKU SAVIENĪBA", Nacionālā apvienība "Visu Latvijai!"-"Tēvzemei un Brīvībai/LNNK"'
description: 'Mākslīgā intelekta pārveidota,  "LATVIJAS ZEMNIEKU SAVIENĪBA", Nacionālā apvienība "Visu Latvijai!"-"Tēvzemei un Brīvībai/LNNK" - Augšdaugavas novads programma vienkāršā valodā'
program_url: 'https://dati.cvk.lv/PV2025/kandidatu-saraksti/augsdaugavas-novads/latvijas-zemnieku-savieniba-nacionala-apvieniba-visu-latvijai-tevzemei-un-brivibailnnk'
municipality: 'Augšdaugavas novads'
start_number: 4
count_of_candidate: 18
---

import { Card } from '@astrojs/starlight/components';
import { Badge } from '@astrojs/starlight/components';

Vieta: {frontmatter.municipality}<br/>

<Badge text="Reģionālā attīstība" variant="note" size="small" /> <Badge text="Pašvaldību pakalpojumu pieejamība" variant="note" size="small" /> <Badge text="Skolu saglabāšana" variant="note" size="small" /> <Badge text="Uzņēmējdarbības atbalsts" variant="note" size="small" /> <Badge text="Drošības stiprināšana pierobežā" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlies, vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Mēs, Latvijas Zemnieku savienība un Nacionālā apvienība, vēlamies stipru Latviju un attīstītu Augšdaugavas novadu, kur cilvēki vēlas dzīvot. Mūsu mērķi: saglabāt novadu, neatļaut apvienošanu ar Daugavpili, stiprināt pagastus, nodrošināt pakalpojumus tuvu mājām, atbalstīt skolas un biedrības, veicināt uzņēmējdarbību, rūpēties par drošību pie robežas, sniegt sociālo palīdzību un uzlabot pašvaldības darbu. Mēs vēlamies vienkāršu un efektīvu pārvaldi, lai novada centrs būtu novadā. Mēs esam saimnieki savā zemē!

## Programma vienkāršā valodā

### Par ko mēs iestājamies Augšdaugavas novadā?

Mēs, Latvijas Zemnieku savienība un Nacionālā apvienība, vēlamies stipru un skaistu Latviju. Mūsu mērķis ir panākt, lai Augšdaugavas novads būtu vieta, kur cilvēki vēlas dzīvot un strādāt.

### Ko mēs darīsim?

*   **Novada saglabāšana:** Mēs nepiekritām Ilūkstes un Daugavpils novadu apvienošanai. Mēs cīnīsimies, lai Augšdaugavas novads netiktu apvienots ar Daugavpili.
*   **Pagastu spēks:** Mēs vēlamies, lai katrs pagasts būtu stiprs un varētu pats lemt par savu nākotni. Mēs atbalstīsim pagastus un pilsētas, lai tie varētu paši pārvaldīt savas lietas.
*   **Pakalpojumi tuvu mājām:** Mēs nodrošināsim, lai svarīgi pakalpojumi būtu pieejami tuvu cilvēku dzīvesvietām – bērnudārzi, skolas, ārsti, bibliotēkas un citi.
*   **Skolu atbalsts:** Mēs saglabāsim visas skolas Augšdaugavas novadā. Mēs nevēlamies, lai jaunieši brauktu prom no laukiem.
*   **Atbalsts biedrībām:** Mēs atbalstīsim biedrības un citas organizācijas, kas rūpējas par novada attīstību.
*   **Uzņēmējdarbības veicināšana:** Mēs piesaistīsim naudu no Eiropas Savienības, lai attīstītu uzņēmējdarbību visā novadā. Mēs vēlamies, lai novadā būtu daudz jaunu darba vietu.
*   **Drošība:** Tā kā mūsu novads atrodas pie robežas, mēs rūpēsimies par drošību. Mēs atbalstīsim robežas stiprināšanu un uzņēmējdarbību, kas palīdzēs nodrošināt drošību.
*   **Sociālā palīdzība:** Mēs palīdzēsim tiem, kam tas visvairāk nepieciešams. Mēs vēlamies, lai visi cilvēki justos droši.
*   **Pārvaldes uzlabošana:** Mēs vienkāršosim pašvaldības darbu, lai tas būtu ātrāks un efektīvāks. Mēs vēlamies, lai novada centrs atrastos novadā, nevis Daugavpilī.

Mēs esam saimnieki savā zemē un vēlamies, lai Augšdaugavas novads būtu laba vieta, kur dzīvot!

## Programmas oriģināls

Par Latviju - nacionālu, daiļu, spēcīgu. Stiprinot šo domu un Latvijas reģionālo attīstību un piesakot deputātu kandidātu sarakstu Augšdaugavas novada 2025. gada pašvaldību vēlēšanām, savus spēkus ir apvienojušas – centriskā partija “Latvijas Zemnieku savienība” un nacionāli konservatīvā partija Nacionālā apvienība “Visu Latvijai!” - “Tēvzemei un Brīvībai/LNNK”. Vienoti uzskatām, ka Augšdaugavas novadam jābūt dzīves telpai, no kuras nevēlas braukt prom. Vieta, kurā vēlamies dzīvot, strādāt, baudīt atpūtu pēc kārtīgi padarīta darba, vieta, kurā vēlamies atgriezties.
Ilūkstes novada un Daugavpils novada apvienošana nebija balstīta demokrātijas pamatprincipos. Jaunais Administratīvo teritoriju likums nav devis uzlabojumus, kas tika solīti pirms šī likuma ieviešanas. Tas nav iedzīvotāju rosināts lēmums, tādēļ tam nav ilga pastāvēšanas spēka. Aicināsim VARAM, īpaši rūpīgi izvērtēt likuma ietekmi uz Augšdaugavas novadu, pastāvēsim par novadu, ņemot vērā Kultūrvēsturisko zemju likumā noteiktās Sēlijas un Latgales zemju robežas. Neatbalstīsim novada apvienošanu ar valstspilsētu – Daugavpili, jo pilsētu un lauku teritoriju attīstībai svarīgākais nosacījums ir to pārvaldības spēja un demokrātija lēmumu pieņemšanā. Nelokāmi pārliecināsim LZS, NA un citus Latvijai uzticamu partiju Saeimas deputātus rosināt ar likumu atjaunot 1. līmeņa pašvaldības statusu Latvijas pagastiem un pilsētām. Jau izsenis to iedzīvotāji veidoja pamatkopienas, ar kuru gribu tika proklamēta 18. novembra Latvijas Republika. Demokrātijas neatņemama sastāvdaļa ir Tautvaldība. Cīnīsimies, lai saimnieciskie un politiskie lēmumi novadā tiktu pieņemti, ievērojot pagastu un pilsētu kopienu intereses.
Katram pagastam ir sava unikālā vērtība, tādēļ saglabāsim un izcelsim katras vietas identitāti, gan Sēlijas, gan Latgales zemju robežās. Ņemot vērā iedzīvotāju mobilitātes iespējas, iestāsimies par pašvaldības pakalpojumu pieejamību pēc iespējas tuvāk dzīvesvietai - bērnudārziem, skolām, pašvaldības klientu apkalpošanas punktiem, medicīnas pakalpojumiem, bibliotēkām, kultūras iestādēm u.c. Īpaši ir jāizceļ atbalsts un sadarbība ar skolām. Skolu reforma ietekmē ne tikai reģionu, bet arī pilsētu skolas, apdraudot to pastāvēšanu. Iestāsimies par visu Augšdaugavas novada skolu saglabāšanu, lai atbalstītu jaunās ģimenes, novērstu jaunu, zinošu, kvalificētu un novērtētu speciālistu aizplūšanu uz pilsētām, kā arī saglabātu lauku teritoriju turpmāku dzīvotspēju un attīstību.
Stipru un aktīvu kopienu raksturo biedrības. Realizējot projektus un savstarpēji sadarbojoties, aktīvie iedzīvotāji veido sev pievilcīgāku dzīves vidi, rada kādu jaunu pakalpojumu, kas vietējai kopienai ir nozīmīga, tādēļ ar pašvaldības līdzdalību atbalstīsim gan biedrības, gan reliģiskās organizācijas.
Ekonomiskās attīstības dzinējspēks ir uzņēmējdarbība. Piesaistot Eiropas Savienības fondu līdzekļus, īstenosim līdzsvarotu tās attīstību visā novadā. Turpināsim īstenot projektus novada degradētajās teritorijās, izbūvējot nepieciešamo infrastruktūru dažāda veida uzņēmējdarbībai, tāpat arī strādāsim pie jaunu investoru piesaistes Augšdaugavas novadā. Plānošanas dokumentus izstrādāsim atbilstoši uzņēmēju interesēm, lai novadā būtu ne tikai tradicionālā lauksaimniecības, mežsaimniecības un vieglās rūpniecības ražošana, bet arī cita veida preču ražošana ar augstu pievienoto vērtību.
Ņemot vērā, ka Augšdaugavas novada teritorija robežojas ar agresorvalsti, atbalstīsim pasākumus, kas paaugstina drošību mūsu novada iedzīvotājiem valsts robežinfrastruktūras izbūvē un mērķētās uzņēmējdarbības virzienā, lai kopā stiprinātu ne tikai pierobežas drošību, bet arī Latvijas un Eiropas savienības kopējo drošību. Tas dos ekonomisko attīstību novadam, radot jaunus uzņēmējdarbības virzienus un sekmēs loģistiku, rezultātā uzlabojot arī ceļa infrastruktūru.
Sociālajā jomā nodrošināsim kvalitatīvus un pieejamus pakalpojumus mazāk aizsargātajiem iedzīvotājiem, lai ikkatrs iedzīvotājs justos droši. Ikgadu iedzīvotāju skaits novadā samazinās, tas ir apdraudējums turpmākai novada attīstībai, tāpēc īpaši ir jāstiprina atbalsts jaunajām ģimenēm pašvaldības un arī valsts līmenī.
Veidosim kvalitatīvu un efektīvu pašvaldības pārvaldi, īpašu uzsvaru liekot uz birokrātijas samazināšanu. Pašvaldības attīstības plānā ir iezīmēti divi reģionāli attīstības centri - Ilūkste un Špoģi, tāpēc mūsu darbavietai nav jāatrodas Daugavpils valstpilsētā, novadā ir nepieciešama arī sava galvaspilsēta – savs novada attīstības centrs.
Šīs ir izvēles, kuras nosaka mūsu nākotni. Esam saimnieki savā zemē!
