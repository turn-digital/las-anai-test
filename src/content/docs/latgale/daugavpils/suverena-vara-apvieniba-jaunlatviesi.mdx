---
title: '"SUVERĒNĀ VARA", APVIENĪBA JAUNLATVIEŠI'
description: 'Mākslīgā intelekta pārveidota,  "SUVERĒNĀ VARA", APVIENĪBA JAUNLATVIEŠI - Daugavpils programma vienkāršā valodā'
program_url: 'https://dati.cvk.lv/PV2025/kandidatu-saraksti/daugavpils/suverena-vara-apvieniba-jaunlatviesi'
municipality: 'Daugavpils'
start_number: 3
count_of_candidate: 17
---

import { Card } from '@astrojs/starlight/components';
import { Badge } from '@astrojs/starlight/components';

Vieta: {frontmatter.municipality}<br/>

<Badge text="Ģimenes atbalsts" variant="note" size="small" /> <Badge text="Pašvaldības caurspīdīgums" variant="note" size="small" /> <Badge text="Bezmaksas sabiedriskais transports" variant="note" size="small" /> <Badge text="Atbalsts uzņēmējdarbībai" variant="note" size="small" /> <Badge text="Vēstures mantojuma saglabāšana" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlies, vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Partija "Suverēnā Vara" un Apvienība Jaunlatvieši vēlas godīgu un attīstītu Daugavpili. Mēs nodrošināsim caurspīdīgu pašvaldības darbu, atbalstīsim ģimenes ar pabalstiem un bezmaksas bērnudārziem. Ieviesīsim bezmaksas sabiedrisko transportu un atbalstīsim vietējos uzņēmējus, lai jaunieši paliktu pilsētā. Rūpēsimies par veselīgu dzīvesveidu un sakopsim vēstures pieminekļus, veidojot Daugavpili par labāku vietu visiem.

## Programma vienkāršā valodā

### Par ko iestājas "Suverēnā Vara" un Apvienība Jaunlatvieši Daugavpilī?

Mēs apvienojāmies, lai Daugavpils būtu labāka vieta, kur dzīvot. Mums rūp ģimenes, godīgums un visu tautību cilvēku sadarbība.

### Ko mēs darīsim?

*   **Nauda jālieto godīgi:** Pārbaudīsim, kur pašvaldība tērē naudu, lai nebūtu krāpšanas. Mazināsim darbinieku skaitu un prēmijas, lai vairāk naudas būtu veselībai un trūcīgajiem.
*   **Iedzīvotājiem jāpiedalās:** Jums jāvar viegli pateikt savu viedokli un piedalīties lēmumu pieņemšanā. Atvedīsim pakalpojumus tuvāk jūsu mājām un ieviesīsim ērtus digitālos rīkus.
*   **Atbalsts ģimenēm:** Maksāsim 1200 eiro gadā par katru bērnu līdz 18 gadu vecumam un 1000 eiro piedzimstot bērnam. Bērnudārzi būs bezmaksas, un palīdzēsim jaunajām ģimenēm iegādāties mājokli. Stipendijas studentiem, lai varētu strādāt Daugavpilī.
*   **Veselīgs dzīvesveids:** Atbalstīsim sporta klubus, veidosim jaunas sporta vietas un veloceliņus. Skolās un citur dosim priekšroku vietējiem zemnieku produktiem.
*   **Draudzīga pilsēta:** Sakārtosim pagalmus un ceļus, kā arī palīdzēsim trūcīgajiem, pensionāriem un invalīdiem. Atjaunosim pabalstus veterāniem. Būs uzticības tālrunis un palīdzība zālēm un brillēm. Daudzbērnu ģimenēm – vairāk bezmaksas pakalpojumu. Palīdzēsim jauniešiem, kas auguši bez ģimenes. Cilvēkiem ratiņkrēslos būs pieejamas visas vietas. Medicīnas darbiniekiem radīsim labus apstākļus. Sabiedriskais transports būs bezmaksas.
*   **Atbalsts uzņēmējiem:** Palīdzēsim uzņēmējiem pārdot savas preces ārzemēs. Dosim naudu jaunajiem uzņēmējiem, lai viņi paliktu Daugavpilī. Būs jauniešu centri un IT parks ar ātru internetu un jaunām tehnoloģijām. Investēsim IT apmācībā.
*   **Saglabāsim vēsturi:** Atjaunosim vēsturiskās vietas, lai Daugavpils būtu skaista un iekļaujoša pilsēta, kurā cilvēki vēlas dzīvot.

## Programmas oriģināls

Atsaucoties uz sabiedrības pieprasījumu, partija “SUVERĒNĀ VARA” un APVIENĪBA JAUNLATVIEŠI ir apvienojuši savus spēkus, piedāvājot labākos kandidātus Daugavpils pašvaldības vēlēšanās.
Mūsu komandas vieno atbalsts ģimenes vērtībām, cieņa pret vārda un pārliecības brīvību, godīga attieksme pret valsts un pašvaldību resursiem, un vienota izpratne par saliedētu sabiedrību, kurā līdzās draudzīgi pastāv Latvijā dzīvojošās tautas.
Lai pašvaldība attīstītos un nodrošinātu saviem iedzīvotājiem kvalitatīvus pakalpojumus, ilgtermiņa drošības sajūtu un uzplaukumu, ir steidzami jānodrošina pašvaldības tēriņu caurspīdīgums, veicot izdevumu pārbaudi (auditu), izgaismojot un novēršot krāpnieciskas darbības kā nelietderīgu līdzekļu izlietojumu. Mēs uzskatām, ka ir jāsamazina pašvaldību darbinieku skaits un tiem piemērojamās neatbilstoši augstās prēmijas, novirzot līdzekļus veselības aprūpei vai maznodrošināto iedzīvotāju atbalstam.
Pašvaldība kalpo iedzīvotājiem, tāpēc ikvienam jānodrošina iespēja brīvi un aktīvi piedalīties lēmumu pieņemšanā, parakstu vākšanā, viedokļu paušanā sabiedriskajās apspriešanās. Mēs nodrošināsim vienlīdzīgas mobilitātes iespējas pakalpojumu “Valsts Tev – tavā sētā” visiem pašvaldības iedzīvotājiem. Paralēli ātrākai dokumentu apstrādei un ērtākai komunikācijai ar iedzīvotājiem, pašvaldības pārvaldes sistēmā ieviesīsim ērtus bezkontakta digitālos ciparu rīkus.
Palielināsim regulāro atbalstu līdz 1200 eiro gadā ģimenēm par katru bērnu līdz 18 gadu vecumam un nodrošināsim vienreizējo piedzimšanas pabalstu 1000 eiro apmērā. Nodrošināsim bezmaksas bērnudārzu vietas un atlaides privātajos bērnudārzos. Mājokļu iegādei ieviesīsim pašvaldības līdzfinansējumu jaunajām ģimenēm. Izstrādāsim stipendiju programmu paplašināšanu – papildu dotācijas studentiem, kuri studē prioritārajās specialitātēs, nodrošinot jaunajiem vecākiem un jauniešiem drošības sajūtu, un iespēju cienīgi strādāt novadā, nepametot dzimteni.
Atbalstot un veicinot veselīgu dzīvesveidu, motivēsim vietējos sporta klubus un sporta pasākumu organizatorus iesaistīties sabiedrības dzīvē, izveidosim jaunas sporta zonas, āra trenažierus, veloceliņus un skriešanas takas. Veicināsim pašvaldības ciešāku iesaisti veselīgu lauksaimniecības produktu iepirkumu palielināšanā no vietējiem ražotājiem un zemniekiem pilsētas vajadzībām (skolās u.c. iestādēs).



Veidosim Daugavpili kā draudzīgu pilsētu visiem tās iedzīvotājiem. Veiksim pagalmu, ietvju un piebraucamo ceļu remontu, ieviešot pastāvīgu kvalitātes atbilstības kontroli. Maznodrošinātajiem iedzīvotājiem, pensionāriem un cilvēkiem ar invaliditāti izveidosim atbalsta programmu, atjaunosim regulāru pabalstu izmaksu Otrā pasaules kara veterāniem un Afganistānas kara dalībniekiem. Veicināsim iekļaujošu sociālo palīdzību: diennakts uzticības tālrunis, pabalsti medikamentu un briļļu iegādei. Attīstīsim bezmaksas pašvaldības pakalpojumus daudzbērnu ģimenēm. Palīdzēsim sakārtot dzīves gaitas jauniešiem no ārpusģimenes aprūpes. Saglabāsim visas līdzšinējās priekšrocības, kā arī strādāsim pie papildu priekšrocību programmas izstrādes un īstenošanas. Nodrošināsim cilvēkiem ratiņkrēslos pieejamību visiem sabiedriskajiem objektiem un iestādēm. Radot draudzīgu un konkurētspējīgu vidi esošajiem un potenciālajiem mediķiem, uzlabosim pieejamību kvalitatīvai medicīniskajai aprūpei. Nodrošināsim bezmaksas sabiedrisko transportu Daugavpils iedzīvotājiem.
Lai palielinātu novada preču un pakalpojumu eksportu, aktivizēsim sadarbību ar valsts institūcijām un valsts ārējām ekonomiskajām pārstāvniecībām. Palielināsim finansiālo atbalstu jaunajiem uzņēmējiem un Start-up uzņēmumiem, tādējādi samazinot jauniešu emigrāciju un ideju aizplūšanu no reģiona. Izveidosim jauniešu centrus ar izglītības un izklaides iespējām. Attīstības programmas ietvaros izveidosim IT parku – modernu centru ar ātrgaitas internetu un inovāciju telpām, kā arī investēsim IT izglītībā, sadarbojoties ar Daugavpils Universitāti un tehnikumiem.
Mūsu vērtības ir cieši saistītas ar mūsu senču vēstures mantojumu, tādēļ jāsakopj, jāatjauno un jāpaglābj no iznīcības vēstures pieminekļi, piemiņas vietas un vēsturiskās ēkas, jo mūsu mērķis ir izveidot Daugavpili un Latviju par skaistu, sakoptu un iekļaujošu dzīves vidi, kurā ikviens vēlas dzīvot, audzināt savus bērnus un attīstīt savu sirdslietu.
