---
title: 'LATVIJA PIRMAJĀ VIETĀ'
description: 'Mākslīgā intelekta pārveidota,  LATVIJA PIRMAJĀ VIETĀ - Krāslavas novads programma vienkāršā valodā'
program_url: 'https://dati.cvk.lv/PV2025/kandidatu-saraksti/kraslavas-novads/latvija-pirmaja-vieta'
municipality: 'Krāslavas novads'
start_number: 4
count_of_candidate: 13
---

import { Card } from '@astrojs/starlight/components';
import { Badge } from '@astrojs/starlight/components';

Vieta: {frontmatter.municipality}<br/>

<Badge text="Digitālā Krāslavas novada karte" variant="note" size="small" /> <Badge text="Ģimeņu atbalsts un dzimstība" variant="note" size="small" /> <Badge text="Uzņēmējdarbības atbalsts" variant="note" size="small" /> <Badge text="Izglītības un kultūras pasākumi" variant="note" size="small" /> <Badge text="Infrastruktūras attīstība" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlies, vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Mūsu mērķis ir ģimenēm draudzīgs Krāslavas novads! Plānojam ieviest digitālo karti atlaidēm vietējiem, palielināt atbalstu jaundzimušajiem līdz 3000 eiro, atbalstīt jaunos uzņēmējus, organizēt pasākumus, attīstīt infrastruktūru un rūpēties par vidi. Vēlamies iesaistīt iedzīvotājus lēmumu pieņemšanā un nodrošināt drošību.

## Programma vienkāršā valodā

### Mūsu mērķis – ģimenēm draudzīgs Krāslavas novads!

Mēs vēlamies, lai Krāslavas novadā būtu labi dzīvot visiem. Mūsu plāns:

*   **Digitālā karte:** Iedzīvotāji saņems atlaides vietējos veikalos un pasākumos.
*   **Atbalsts ģimenēm:**
    *   Palielināsim pabalstu par katru jaundzimušo līdz 3000 eiro.
    *   Saglabāsim un attīstīsim feldšeru punktus un ģimenes ārstu prakses.
    *   Bērniem būs pieejama bezmaksas ēdināšana skolās.
*   **Uzņēmējdarbības attīstība:**
    *   Palīdzēsim jaunajiem uzņēmējiem ar apmācībām un finansējumu.
    *   Piedāvāsim nodokļu atvieglojumus investoriem, kas rada jaunas darba vietas.
*   **Izglītība un kultūra:**
    *   Organizēsim sporta un kultūras pasākumus.
    *   Saglabāsim skolas un attīstīsim ārpusskolas aktivitātes.
    *   Atjaunosim sporta un kultūras vietas.
*   **Infrastruktūra un vide:**
    *   Attīstīsim ūdens un siltuma sistēmas.
    *   Palīdzēsim samazināt komunālos maksājumus.
    *   Sakārtosim ceļus un sabiedrisko transportu.
    *   Rūpēsimies par tīru vidi un atkritumu apsaimniekošanu.
*   **Iedzīvotāju iesaiste:**
    *   Izveidosim iespēju iedzīvotājiem tiešsaistē piedalīties lēmumu pieņemšanā.
    *   Aicināsim bijušos krāslaviešus atgriezties un iesaistīties novada dzīvē.
    *   Nodrošināsim vienādus pakalpojumus visiem novada iedzīvotājiem.
    *   Rūpēsimies par drošību, stiprinot policijas un zemessardzes darbu.

## Programmas oriģināls

“Latvija pirmajā vietā” programma Krāslavas novadam – 2025!

Veidosim ģimenēm un izaugsmei draudzīgu novadu, kur patīkami dzīvot un ko katrs vēlēsimies saukt par “mūsu”!

1. Ieviesīsim Digitālo Krāslavas novada iedzīvotāja karti, lai veicinātu vietējo iedzīvotāju labklājību un veidotu ciešāku saikni starp pašvaldību, uzņēmumiem un iedzīvotājiem, ar šādiem ieguvumiem:

Ekonomiskie stimuli
• iedzīvotāji varēs saņemt atlaides vietējos uzņēmumos, kas rosinās aktīvāk izmantot to pakalpojumus un iepirkties;
• vietējiem uzņēmējiem būs nodrošināta stabila klientu plūsma un ieņēmumi, iespēja organizēt akcijas vai sezonālus piedāvājumus klientu piesaistei.
Sociālā integrācija
• vairosies piederības sajūta un iedzīvotāji būs motivēti aktīvāk piedalīties pašvaldības dzīvē un pasākumos;
• kopīgi labumi, piedāvājumi un priekšrocības vienos iedzīvotājus.

2. Veicināsim iedzīvotāju labklājību un demogrāfiskās situācijas uzlabošanos. Atbalstīsim ģimenes un dzimstību:
• finansiālais atbalsts katra jaundzimušā ģimenei Krāslavas novadā 4 gadu laikā tiks palielināts līdz 3000 eiro. Sākot no 2025. gada, tas būs vismaz 1500 eiro;
• lai veselības aprūpe būtu visiem iedzīvotājiem pieejama, saglabāsim un attīstīsim feldšeru punktus un ģimenes ārstu prakses ar pašvaldības stipendijām jaunajiem speciālistiem un dzīvokļu nodrošinājumu;
• veidosim pievilcīgu vidi ģimenēm ar bērniem, nodrošināsim pieejamas izglītības iestādes un bezmaksas ēdināšanu pirmsskolā un pamatskolā;
• piesaistīsim bērnu veselības aprūpes speciālistus un nodrošināsim savlaicīgu medicīnisko palīdzību novadā bez nepieciešamības doties uz citām pilsētām.

3. Uzņēmējdarbības vide un darba vietas:
• veidosim atbalsta programmas jaunajiem uzņēmējiem, piedāvāsim mācības, finansējumu un vietējās uzņēmējdarbības veicināšanu;
• attīstīsim infrastruktūru un ieviesīsim nodokļu atvieglojumus investoriem, kuri rada darba vietas Krāslavas novadā;
• organizēsim pašvaldības konkursus jauniešu biznesa ideju atbalstam, piedāvājot ne tikai finansējumu, bet arī mentora palīdzību sadarbībā ar uzņēmējiem, finanšu institūciju “Altum”, biznesa inkubatoriem un citām struktūrām;
• būvdarbu projektos Krāslavas reģionā valsts un pašvaldību konkursos atbalstīsim priekšrokas došanu uzņēmumiem, kuri reģistrēti un darbojas Krāslavas novadā;
• popularizēsim esošos tūrisma objektus un veidosim jaunus, lai veicinātu tūristu uzturēšanos pilsētā vairākas dienas.

4. Izglītība, kultūra un sports:
• rīkosim reģionāla un nacionāla mēroga sporta un kultūras pasākumus, tai skaitā līdzīgus “Viva Braslav”, “Positivus”, “Summer Sound”, kā arī dažādas sporta sacensības;
• iestāsimies par esošā izglītības iestāžu tīkla saglabāšanu, attīstīsim profesionālās izglītības iespējas un ārpusskolas aktivitātes bērniem;
• modernizēsim sporta un kultūras infrastruktūru, lai veicinātu visu paaudžu aktīvu un veselīgu dzīvesveidu, tostarp mazinātu jauniešu atkarību no viedierīcēm;
• stiprināsim pagastu un pilsētu svētku tradīcijas, piesaistot Eiropas Savienības finansējumu;
• renovēsim un remontēsim pirmsskolas izglītības iestādes, lai izveidotu kvalitatīvu, attīstošu un veselīgu vidi bērniem un piemērotus darba apstākļus pedagogiem.

5. Infrastruktūra un vide:
• attīstīsim ūdensapgādes un siltumapgādes sistēmas, aktīvi izmantojot atjaunīgās enerģijas avotus;
• palīdzēsim samazināt iedzīvotāju komunālo maksājumu izmaksas, veicinot daudzdzīvokļu māju efektīvu pārvaldību un organizējot renovācijas darbus sadarbībā ar finanšu institūciju “Altum”;
• turpināsim ceļu tīkla modernizāciju un uzlabosim sabiedriskā transporta pieejamību visā novadā;
• rūpēsimies par sakoptu vidi un attīstīsim efektīvu atkritumu apsaimniekošanas sistēmu.

6. Sabiedrības iesaiste un pārvaldība:
• veicināsim pašvaldības darba digitalizāciju un inovācijas, izveidosim platformas iedzīvotāju ideju un problēmu apspriešanai tiešsaistē. Piemēram, “Telegram”, “Facebook” grupas vai regulāras tiešsaistes aptaujas;
• uzrunāsim bijušos krāslaviešus virtuālā vidē vai klātienē, aicinot aktīvi piedalīties pilsētas dzīvē un plānošanā;
• nodrošināsim pašvaldības pakalpojumu pieejamību vienlīdzīgi visā novadā (piemēram, apsverot mobilo pakalpojumu vienību izveidi);
• rūpēsimies par sabiedrisko kārtību un drošību, stiprinot policijas un zemessardzes klātbūtni.
