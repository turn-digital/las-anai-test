---
title: '"SARAUJ, LATGALE!"'
program_url: 'https://dati.cvk.lv/PV2025/kandidatu-saraksti/livanu-novads/sarauj-latgale'
start_number: 7
count_of_candidate: 13
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Latgales attīstība" variant="note" size="small" /> <Badge text="Uzņēmējdarbības atbalsts" variant="note" size="small" /> <Badge text="Infrastruktūras uzlabošana" variant="note" size="small" /> <Badge text="Sociālais atbalsts" variant="note" size="small" /> <Badge text="Reģionālā identitāte" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Partija "Sarauj, Latgale!" vēlas stiprināt Latgali un Latviju. Mēs atbalstīsim vietējos uzņēmējus, attīstīsim ražošanu un tūrismu. Uzlabosim ceļus, skolas un veselības aprūpi. Rūpēsimies par drošību un sniegsim sociālo atbalstu. Atbalstīsim vietējo kultūru un tradīcijas. Mēs vēlamies, lai Līvānu novads būtu laba vieta, kur dzīvot un strādāt, tāpēc iesaistīsim iedzīvotājus lēmumu pieņemšanā un aizstāvēsim reģiona intereses. Mūsu prioritātes ir ekonomika, infrastruktūra, izglītība, drošība, sociālais atbalsts un reģionālā identitāte.

## Programma vienkāršā valodā

### Sarauj, Latgale! programma Līvānu novadam 2025-2029

Mēs esam "Sarauj, Latgale!", un mēs gribam stipru Latviju un Latgali!

### Mūsu mērķi:

*   **Vienotība:** Stiprināt saites starp Latgales pilsētām un novadiem.
*   **Drošība:** Rūpēties par reģiona drošību.
*   **Attīstība:** Uzlabot infrastruktūru, izglītību un veselības aprūpi.
*   **Atbalsts:** Palīdzēt uzņēmējiem un iedzīvotājiem ar nodokļu atvieglojumiem.
*   **Iesaiste:** Dot iedzīvotājiem iespēju piedalīties lēmumu pieņemšanā.

### Ekonomika:

*   Atbalstīsim vietējos uzņēmējus.
*   Attīstīsim ražošanu, kokapstrādi, lauksaimniecību un tūrismu.
*   Dosim grantus jaunajiem uzņēmējiem.

### Infrastruktūra:

*   Remontēsim ceļus un tiltus.
*   Uzlabosim sabiedrisko transportu un veloceliņus.
*   Atjaunosim mājas un komunālos pakalpojumus.
*   Sakopsim Ubaglīča teritoriju.
*   Rūpēsimies par drošību uz ceļiem.

### Izglītība:

*   Uzlabosim skolas.
*   Sadarbosimies ar augstskolām.
*   Dosim stipendijas jauniešiem.

### Drošība:

*   Izveidosim videonovērošanu.
*   Sniedzsim bezmaksas juridiskas konsultācijas.

### Sociālais atbalsts:

*   Palīdzēsim senioriem un citiem, kam tas nepieciešams.
*   Veicināsim veselīgu dzīvesveidu.

### Kultūra:

*   Atbalstīsim vietējos pasākumus un amatniekus.
*   Veidosim jaunus kultūras centrus.
*   Attīstīsim tūrismu.

Mēs vēlamies, lai Līvānu novads būtu laba vieta, kur dzīvot un strādāt! Mēs strādāsim jūsu labā!

## Programmas oriģināls

Sociālkonservatīvās partijas “Sarauj, Latgale!”
priekšvēlēšanu programma
2025.–2029. gadam.

“Vienoti ar Latviju, stipri savā zemē!”

Bezprecedenta ģeopolitiskie notikumi pēdējā laikā ir radījuši apstākļus, ka pasaule ap Latviju atkal kļuvusi mainīga un bīstama. Mēs vairs nevaram būt pārliecināti par savlaicīgu ekonomisko vai militāro palīdzību un paļauties, ka kāds rūpēsies par mūsu interesēm.

Partija "Sarauj, Latgale!" ir pārliecināta, ka Latvijas iedzīvotājiem nav jābaidās un jāgaida, bet gan ir īstais laiks mobilizēties un rīkoties!
Liela daļa atbildības par visu mūsu valsti gulstas tieši uz Latgali – reģionu, kas ir Latvijas, Eiropas Savienības un NATO pierobeža. 2025. gada Pašvaldību vēlēšanas Latgalē lielā mērā kļūs par mūsu valsts izturības pārbaudi. Vēlētāju aktivitāte, katra iedzīvotāja iesaistīšanās vietējās varas veidošanas procesā, politiķu gatavība lauzt stereotipus un pacelt komunikāciju jaunā līmenī – gan savstarpēji, gan ar iedzīvotājiem – tas viss skaidri parādīs, cik gatavi esam uzņemties atbildību par mūsu reģiona un valsts nākotni!
"Sarauj, Latgale!" iestājas par ciešāku iekšreģionālo saišu veidošanu starp Latgales pilsētām un novadiem.
Mēs neesam konkurenti, bet gan sabiedrotie! Latgalei ir nepieciešama vienota nostāja jautājumos par: drošību, reģionālās infrastruktūras attīstību, izglītības un veselības aprūpes sistēmas uzlabošanu, biznesa sakaru veicināšanu, investīciju piesaisti un nodokļu atvieglojumiem gan uzņēmējiem, gan iedzīvotājiem, ņemot vērā reģiona pierobežas statusu.
"Sarauj, Latgale!" uzskata, ka jāpanāk ikviena Latgales iedzīvotāja ieinteresēšana un iesaiste pašvaldību lēmumu pieņemšanā.
Mēs pakāpeniski palielināsim līdzdalības budžetu, kas ļaus iedzīvotājiem aktīvāk piedalīties pilsētu un novadu attīstībā. Mēs iestāsimies par iespēju rīkot referendumus pašvaldību līmenī, jo tas ir ātrākais un efektīvākais tautas gribas izpausmes veids. Tautas, kurai, saskaņā ar Satversmi, pieder vara Latvijā!
"Sarauj, Latgale!" ir pārliecināta, ka ekonomiskās lejupslīdes apstākļos vietējai varai jāfokusējas uz reģionālo interešu aizstāvību, nodrošinot vienlīdzīgas tiesības uz sociālo, juridisko un finansiālo atbalstu ikvienam reģiona iedzīvotājam un uzņēmējam, neatkarīgi no viņu etniskās piederības, dzimuma, vecuma vai dzimtās valodas!

Papildus visam iepriekš minētajam mūsu prioritātes LĪVĀNU NOVADĀ ir:

Ekonomikas jomā:
- atbalstīsim vietējo uzņēmējdarbību;
- prioritāri veicināsim ražošanas, kokapstrādes, lauksaimniecības un tūrisma nozares attīstību;
- izveidosim grantu un atbalsta programmas jaunajiem uzņēmējiem un amatniekiem.

Infrastruktūras jomā:
- veiksim ceļu un tiltu remontu, uzlabosim sabiedriskā transporta sistēmu un veloceliņus;
- investēsim komunālo dzīvokļu un daudzdzīvokļu māju atjaunošanā;
- uzlabosim komunālo pakalpojumu kvalitāti;
- sakopsim Ubaglīča teritoriju;
- nodrošināsim izgaismotas gājēju pārejas un papildu elementus ātruma ierobežošanai dzīvojamās zonās.

Izglītības jomā:
- uzlabosim skolu ēkas un aprīkojumu; veicināsim sadarbību ar augstskolām un tehnikumiem, lai jaunieši varētu iegūt profesiju tepat – Līvānos;
- nodrošināsim stipendijas un atbalstu jauniešiem, kas vēlas strādāt un attīstīties novadā.

Drošības jomā:
- izveidosim videonovērošanas sistēmu publiskās vietās;
- nodrošināsim bezmaksas juridiskās konsultācijas iedzīvotājiem.

Sociālā atbalsta un veselības aprūpes jomā:
- paplašināsim sociālās aprūpes pakalpojumus senioriem un īpaši neaizsargātajām grupām;
- veicināsim veselīga dzīvesveida popularizēšanu un sporta infrastruktūras attīstību.

Reģionālās identitātes saglabāšanas jomā:
- atbalstīsim vietējos kultūras pasākumus, amatniekus un folkloras ansambļus;
- veicināsim jaunu kultūras centru un radošo telpu izveidi;
- stimulēsim tūrismu, popularizējot vietējās tradīcijas un kultūras objektus.

Partijas "Sarauj, Latgale!" deputātu kandidāti uzskata, ka Līvānu novada lielākā vērtība ir cilvēki, kuri izvēlējušies šeit dzīvot, strādāt un audzināt savus bērnus. Mūsu partija vēlas veidot spēcīgu un attīstītu novadu, kurā veidosies ģimenes un būs labvēlīga vide ikvienas jomas attīstībai!


Strādājam!
