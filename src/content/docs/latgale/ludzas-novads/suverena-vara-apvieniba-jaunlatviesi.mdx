---
title: '"SUVERĒNĀ VARA", APVIENĪBA JAUNLATVIEŠI'
program_url: 'https://dati.cvk.lv/PV2025/kandidatu-saraksti/ludzas-novads/suverena-vara-apvieniba-jaunlatviesi'
start_number: 3
count_of_candidate: 5
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Pašvaldību caurspīdīgums" variant="note" size="small" /> <Badge text="Vietējā ekonomikas stiprināšana" variant="note" size="small" /> <Badge text="Veselības aprūpes pieejamība" variant="note" size="small" /> <Badge text="Izglītības atbalsts laukos" variant="note" size="small" /> <Badge text="Kultūras un tradīciju saglabāšana" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Mēs, "SUVERĒNĀ VARA" un "APVIENĪBA JAUNLATVIEŠI", vēlamies drošu un atbalstītu Ludzas novadu, atbalstot ģimenes un godīgu resursu izmantošanu. Mūsu mērķi:

*   Caurspīdīga pašvaldības naudas izlietošana.
*   Vēsturisko vietu atjaunošana.
*   Pakalpojumu pieejamība visiem.
*   Atbalsts vietējiem uzņēmumiem un jauniešiem.
*   Transporta un mājas aprūpes uzlabošana.
*   Ģimeņu un veselības aprūpes atbalsts.
*   Lauku skolu un kultūras pasākumu atbalsts.
*   Jauniešu centru veidošana un iedzīvotāju iesaiste lēmumu pieņemšanā.
*   Dabas un ilgtspējīgas lauksaimniecības aizsardzība. 

Mēs vēlamies attīstību, labu dzīvi un jauniešu palikšanu novadā.

## Programma vienkāršā valodā

### Par ko mēs iestājamies?

Mēs, "SUVERĒNĀ VARA" un "APVIENĪBA JAUNLATVIEŠI", vēlamies, lai Ludzas novadā ikviens justos droši un atbalstīti.

*   Mēs atbalstām ģimenes vērtības un vārda brīvību.
*   Mums ir svarīgi godīgi izmantot pašvaldības naudu un resursus.
*   Mēs vēlamies saliedētu sabiedrību, kurā sadzīvo dažādas tautības.

### Ko mēs darīsim?

*   **Caurspīdīgums:** Pārbaudīsim, kā tiek tērēta pašvaldības nauda, lai nebūtu krāpšanas un izšķērdēšanas.
*   **Latvija – skaista:** Atjaunosim vēsturiskas vietas un pieminekļus.
*   **Tuvāk cilvēkiem:** Nodrošināsim, ka pakalpojumi ir pieejami visiem, arī attālos pagastos.
*   **Atbalsts uzņēmējiem:** Palīdzēsim vietējiem uzņēmumiem attīstīties un piesaistīt investīcijas. Jauniešiem palīdzēsim apgūt uzņēmējdarbības prasmes.
*   **Transports un aprūpe:** Uzlabosim transportu un aprūpi mājās, lai cilvēkiem būtu vieglāk pārvietoties un saņemt palīdzību.
*   **Ģimenēm – atbalsts:** Palīdzēsim ģimenēm ar bērniem un jauniešiem, kā arī tiem, kas vēlas atgriezties novadā.
*   **Veselība – visiem:** Nodrošināsim pieejamu veselības aprūpi visiem, arī attālos reģionos.
*   **Skolām – atbalsts:** Atbalstīsim lauku skolas un nodrošināsim modernu mācību vidi.
*   **Kultūra – svarīga:** Atbalstīsim kultūras pasākumus un tradīcijas.
*   **Jauniešiem – iespējas:** Veidosim jauniešu centrus ar apmācībām un karjeras konsultācijām.
*   **Iedzīvotāji – lēmēji:** Iesaistīsim iedzīvotājus lēmumu pieņemšanā.
*   **Daba – jāsargā:** Rūpēsimies par Ludzas novada dabu un mežiem.
*   **Lauksaimniecība – ilgtspējīga:** Atbalstīsim videi draudzīgu lauksaimniecību.

Mēs vēlamies, lai Ludzas novads attīstītos, cilvēkiem būtu laba dzīve un jaunieši neaizbrauktu prom!

## Programmas oriģināls

Partijas “SUVERĒNĀ VARA” un “APVIENĪBA JAUNLATVIEŠI” ir apvienojušas savus spēkus, piedāvājot labākos kandidātus, lai Ludzas novads kļūtu par vietu, kur katrs iedzīvotājs justos drošs, atbalstīts un iesaistīts kopienas dzīvē. Mūsu komandas vieno atbalsts ģimenes vērtībām, cieņa pret vārda un pārliecības brīvību, godīga attieksme pret valsts un pašvaldību resursiem un vienota izpratne par saliedētu sabiedrību, kurā līdzās draudzīgi pastāv Latvijā dzīvojošās tautas.
Lai pašvaldība attīstītos un nodrošinātu saviem iedzīvotājiem kvalitatīvus pakalpojumus, ilgtermiņa drošības sajūtu un uzplaukumu, ir steidzami jānodrošina pašvaldību tēriņu caurspīdīgums, veicot izdevumu pārbaudi (auditu) un izgaismojot, un novēršot krāpnieciskas darbības un līdzekļu izsaimniekošanu.
Mūsu mērķis ir izveidot Latviju par skaistu un sakoptu zemi, kurā ikviens vēlas dzīvot, audzināt savus bērnus un attīstīt savu sirdslietu. Sakopt, atjaunot un paglābt no iznīcības vēstures pieminekļus, vēsturiskās ēkas, kapsētas un piemiņas vietas.
Atbalstīsim un uzlabosim vietējās teritorijas sakārtošanu un sniegto pakalpojumu pieejamību visām pašvaldības iedzīvotāju grupām. Veicināsim kopienas saliedētību un attīstību. Palīdzēsim iedzīvotājiem no attālākām apdzīvotām vietām saņemt kvalitatīvus valsts un pašvaldību pakalpojumus – kopā ar valsts pārvaldi īstenosim projektu “Valsts Tev - Tavā pagalmā”, mobilo pakalpojumu platformu, kas nodrošinās regulārus un pieejamus pakalpojumus iedzīvotājiem tuvāk viņu dzīvesvietai.
Mēs atbalstīsim vietējās ekonomikas stiprināšanas iniciatīvas, kas vērstas uz ražošanas attīstību, sociālo uzņēmējdarbību un jaunu uzņēmumu izveidi. Organizēsim ikgadējo bezmaksas tīklošanās platformu uzņēmējiem un investoriem darījuma sakaru nodibināšanai. Sniegsim atbalstu inovācijām un investīciju piesaistei Ludzas novada attīstībai, atbalstīsim jauniešu iniciatīvas, nodrošinot iespējas iegūt dzīvei nepieciešamās prasmes, zināšanas un kompetences uzņēmējdarbības uzsākšanai. Palīdzēsim sakārtot dzīves gaitas jauniešiem no ārpusģimenes aprūpes, vecumā no 18-24 gadiem.
Uzlabosim pasažieru pārvadājumu pieejamību, lai nodrošinātu iedzīvotāju mobilitāti. Veicināsim pakalpojumu pieejamību aprūpes mājās, lai nodrošinātu individuālu aprūpi personām, kurām slimības vai atveseļošanās periodā ir grūtības veikt ikdienas mājas darbus un personisko aprūpi. Tas ietver palīdzību mājas uzkopšanā, medikamentu piegādē un personīgās higiēnas nodrošināšanā.
Sniegsim atbalstu ģimenēm ar bērniem un jauniešiem, veicinot iedzīvotāju atgriešanos novadā no ārzemēm.
Iestāsimies par vienotiem standartiem minimālās bezmaksas veselības aprūpes apjomam, lai nodrošinātu kvalitatīvus veselības aprūpes pakalpojumus visiem Ludzas novada iedzīvotājiem. Ieviesīsim mobilās veselības aprūpes vienības, kas sniegs medicīniskos pakalpojumus attālākajos novada reģionos, nodrošinot vienlīdzīgu piekļuvi veselības aprūpes pakalpojumiem visiem iedzīvotājiem.
Nodrošināsim atbalstu lauku skolām un izglītības iestādēm, samazinot bērnu ceļu līdz skolai un nodrošinot mūsdienīgu mācību vidi. Plānotie pasākumi ietver izglītības materiālu modernizāciju un skolotāju apmācību programmas.
Atbalstīsim kultūras pasākumus, festivālus un tradīciju uzturēšanu, kas stiprina Ludzas novada identitāti un piederības sajūtu. Veicināsim vietējo amatniecību, folkloras saglabāšanu un mūsdienīgu kultūras projektu īstenošanu.
Veidosim jauniešu attīstības centrus, kuros piedāvāsim profesionālās apmācības, karjeras konsultācijas un radošos projektus. Mērķis ir radīt jaunu, enerģisku paaudzi, kas būs gatava īstenot reģionālās attīstības idejas.
Veicināsim tiešās demokrātijas mehānismus, piemēram, vietējos forumus, iedzīvotāju vēlēšanu iniciatīvas un regulāras konsultācijas ar novada iedzīvotājiem, lai lēmumu pieņemšanas procesā būtu iesaistīta lielāka sabiedrības daļa.
Realizēsim pasākumus, lai aizsargātu Ludzas novada dabas ainavu, mežus un ūdeņus.
Atbalstīsim ilgtspējīgas lauksaimniecības prakses ieviešanu, kas ļaus saglabāt auglīgu augsni, samazināt kaitīgo ķīmisko vielu izmantošanu un veicināt ekoloģiski tīru pārtikas ražošanu.

Mēs ticam, ka, īstenojot šo programmu, mēs kopīgi varam sasniegt ilgtspējīgu attīstību, stiprināt vietējo ekonomiku, uzlabot dzīves kvalitāti visiem novada iedzīvotājiem un apturēt iedzīvotāju aizplūšanu!
