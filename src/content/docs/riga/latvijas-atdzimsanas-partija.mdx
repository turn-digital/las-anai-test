---
title: 'Latvijas Atdzimšanas partija'
program_url: 'https://dati.cvk.lv/PV2025/kandidatu-saraksti/riga/latvijas-atdzimsanas-partija'
start_number: 5
count_of_candidate: 1
---

import { Card } from '@astrojs/starlight/components';
import { Badge } from '@astrojs/starlight/components';

<Badge text="Demokrātiska pārvalde" variant="note" size="small" /> <Badge text="Rūpniecības atdzimšana" variant="note" size="small" /> <Badge text="Rīdzinieks pirmajā vietā" variant="note" size="small" /> <Badge text="Civilā aizsardzība" variant="note" size="small" /> <Badge text="Birokrātijas likvidācija" variant="note" size="small" />

<br/><br/> 

<Card title='Šis ir mākslīga intelekta ģenerēts apraksts' icon='starlight'>
    Ja vēlie vari apskatīt <a href={frontmatter.program_url} target='_blank'>šī saraksta programmu CVK mājas lapā</a>
    </Card>

## Īsais apraksts

Latvijas Atdzimšanas partijas mērķis ir atdzīvināt demokrātiju Rīgā, nododot varu rīdziniekiem. Plānots izveidot mazās mērijas, attīstīt rūpniecību, vienlaikus ievērojot dabu, un nodrošināt, ka rīdziniekiem ir prioritāte darba un citos piedāvājumos. Partija arī sola veicināt civilo aizsardzību, modernizēt medicīnas sistēmu, izveidot Rīgas Banku un atbalstīt izglītību, sportu un kultūru. Tāpat plānots izveidot Saules pilsētas demo-modeli un cīnīties pret birokrātiju. Balsot par mums nozīmē balsot par savu varu, jo mūsu pārstāvis atteiksies no mandāta, lai dotu iespēju citiem rīdziniekiem kandidēt.

## Programma vienkāršā valodā

### Mērķis: Demokrātijas atdzimšana Rīgā

Mēs vēlamies, lai rīdziniekiem būtu reāla vara.

### Kā to panākt?

*   **Demokrātiska pārvalde:** Pieņemsim Rīgas Satversmi referendumā.
*   **Administratīvā reforma:** Veidosim mazas mērijas (2-4 apkaimes katrā), līdzīgi kā Parīzē. Iedzīvotāji ievēlēs savus mērus. Mēri deleģēs pārstāvjus Rīgas valdībā, kas ievēlēs Rīgas mēru.
*   **Drošība:** Attīstīsim Rīgas policijas iecirkņus.
*   **Rūpniecības atdzimšana:** Atbalstīsim augsto tehnoloģiju ražošanu, ievērojot dabu.
*   **Rīdzinieki pirmajā vietā:** Darba piedāvājumos, īpašumu izsolēs un citur priekšroka būs rīdziniekiem, tad Latvijas pilsoņiem, tad Eiropas pilsoņiem.
*   **Civilā aizsardzība:** Rīkosim militārās apmācības kursus rīdziniekiem. Būvēsim pazemes patversmes un attīstīsim pretgaisa aizsardzības sistēmas.
*   **Medicīna:** Izveidosim modernu medicīnas sistēmu ar poliklīnikām, aptiekām un slimnīcām.
*   **Finanses:** Izveidosim Rīgas Banku un apdrošināšanas sabiedrību.
*   **Izglītība:** Nodibināsim Rīgas Universitāti un Rīgas Tehnoloģisko Institūtu.
*   **Sports un kultūra:** Attīstīsim sporta infrastruktūru un atbalstīsim kultūras projektus. Rūpēsimies par tīru gaisu un ūdeni.
*   **Saules pilsēta:** Izveidosim eko-ciematu ar jaunām tehnoloģijām un enerģijas pašpietiekamību.
*   **Satiksme:** Attīstīsim aviāciju un ūdens satiksmi.
*   **Pieminekļi:** Uzstādīsim Nameja pieminekli un Varoņu aleju.
*   **Birokrātijas apkarošana:** Izveidosim aģentūru, kas samazinās birokrātiju un atvieglos dzīvi rīdziniekiem.

### Kāpēc balsot par mums?

Balsojot par Latvijas Atdzimšanas partiju, jūs balsojat par savu varu Rīgā. Mūsu pārstāvis Silvestrs Rubins atteiksies no mandāta, lai jūs varētu kandidēt vēlēšanās.

Mums ir jācīnās par uzvaru, bet demokrātijas princips sāks darboties arī tad, ja iegūsim 5% balsu.

## Programmas oriģināls

Galvenais mērķis – Demokrātijas Atdzimšana.
Iespēja pirmo reiz vairāk nekā 800 gadu laikā Rīgā izveidot Demokrātisku Pārvaldi ar Reālu Rīdzinieku Varu.
Kas būtu nepieciešams Rīgas Atdzimšanai?

1. Demokrātiska pārvaldība, kas ir nostiprināta Rīgas Satversmē, ko referendumā pieņem Rīdzinieki.
2. Administratīvi-politiskā reforma, veidojot Rīgu pēc Parīzes parauga ar 10-20 mazajām mērijām, kas katra ietver 2-4 apkaimes. Tās ievēlē konkrētās teritorijas iedzīvotāji, piemēram Āgenskalna vai Mežciema mērija. Šīs mazās mērijas, deleģējot pa 1 pārstāvim, izveido Rīgas rāti vai valdību, kas savukārt ievēlē Rīgas ģenerālmēru vai Rīgas ministru prezidentu. Drošībai attīstīsim Rīgas policijas iecirkņus un atjaunosim līdz 1940. gadam pastāvošo policijas prefekta amatu – pa vienam katrā mērijā un visas Rīgas galveno.
3. Rūpniecības atdzimšana, respektējot dabu un cilvēku tiesības dzīvot labvēlīgā vidē, ar uzsvaru uz augstajām tehnoloģijām.
4. Rīdzinieks pirmajā vietā! Pēc šī principa Rīdziniekiem – uzņēmējiem un strādājošiem – būs pirmā roka darba piedāvājumos, nekustamā īpašuma izsolēs, iepirkumos, darījumos utt. Otrā roka būs Latvijas pilsoņiem, trešā – Eiropas, un tikai tad visiem citiem trešo valstu investoriem vai pilsoņiem. Stiprināt un atbalstīt arodbiedrības.
5. Civilā un teritoriālā aizsardzība. Intensīvie 10 dienu militārās apmācības kursi ikvienam Rīdziniekam, kas to vēlas, lai sagatavotu pirmajam kara mēnesim. Īpašs uzsvars uz pazemes apbūvi – bunkuri, bumbu patversmes, pazemes mājokļi, veikali, slimnīcas u.c. Tāpat ir jāattīsta virszemes militārie objekti, jāizvieto aviācijas lielgabali un citi Rīgas pretgaisa aizsardzības sistēmas elementi, ūdens un zemūdens drošību – veidojot Rīgu un Pierīgu par neieņemamu cietoksni. Darīt visu, lai mēs pārdzīvotu termonukleāro apokalipsi!
6. Rīgas medicīnas sistēma ar modernām poliklīnikām, aptiekām, laboratorijām un slimnīcām – akciju sabiedrība, kas tiek kotēta biržā, piesaistot kapitālu, bet saglabājot Rīgai kontrolpaketi.
7. Rīgas Bankas un Rīgas apdrošināšanas sabiedrības izveide pēc līdzīga principa iepriekšminētajam.
8. Lielāka iesaiste augstākā izglītībā, nodibinot Rīgas Universitāti un Rīgas Tehnoloģisko Institūtu.
9. Sports, kultūra, vide. Radīt daudz vairāk iespēju kā sporta entuziastiem, tā profesionāliem sportistiem, attīstot un atbalstot sporta klubus un infrastruktūru. Iesaistīt māksliniekus un arhitektus Rīgas kultūras telpas attīstībā. Izveidot Rīgas mākslas kvartālu. Atbalstīt ar sportu un kultūru saistītus projektus: izstādes un pasākumus, Rīgas kino industriju, jaunus muzejus; jābūvē: delfinārijs, hipodroms, velotreks, ātrslidošanas trase, jaunas sporta zāles u.c. Tīrs gaiss un ūdens, zems piesārņojuma un trokšņu līmenis - tām ir jābūt prioritātēm. Rīgā ir milzīgas iespējas pozitīvai attīstītībai, kas nav izmantotas.
10. Saules pilsēta – demo-modelis nākotnes Rīgai – inovatīvs, eko-ciematiņš Rīgas teritorijā ar uzsvaru uz saules, zaļo un mehānisko enerģiju, viedajām tehnoloģijām un pašpietiekamību, kur uz izdevīgiem noteikumiem apmetīsies jaunās ģimenes ar maziem bērniem, zinātnieki, filozofi, radošie seniori, amatnieki, novatori u.c.
11. Satiksme – nozīmīgāka loma jāpiešķir aviācijai, mazajām lidmašīnām un helikopteriem, ūdens satiksmei un dzīvei uz ūdens.
12. Nameja piemineklis iepretim Ministru kabinetam un Varoņu aleja līdz Brīvības piemineklim.
13. Birokrātijas Apkarošanas, Ierobežošanas un Likvidācijas Aģentūra (BAILA) – neliela, bet ar plašām pilnvarām apveltīta iestāde, kas izvērtēs visu Rīgas kapitālsabiedrību darbību un lietderība, un līdz minimumam samazinās ar pašvaldību saistīto normatīvismu, kas kavē Rīdziniekiem attīstīties vai vienkārši normāli dzīvot.

Rīdzinieki! Jums tiek piedāvāta unikāla iespēja. Balsojot par Latvijas Atdzimšanas partijas pārstāvi, Jūs nobalosiet par Sevi jeb Rīdzinieku varu. Kā tas ir iespējams? Ļoti vienkārši. Pēc ievēlēšanas un apstiprināšanas Rīgas domē jūsu ievēlētais pārstāvis – Silvestrs Rubins – noliks mandātu, atjaunojot Jums demokrātiskās tiesības un varu. Pēc tam būs jārīko papildus vai ārkārtas vēlēšanas, kur Jūs varēsiet kandidēt kā ikviens bezpartejisks Rīdzinieks.
Mums ir jācīnās par uzvaru šajās vēlēšanas, lai iegūtu 51% balsu, taču individuālās demokrātijas princips sāks realizēties arī pie 5% barjeras pārvarēšanas, ar “zelta akciju”, jo dome būs sadrumstalota, un bez mūsu atbalsta nenostrādās vairāk par gadu.
Viens par visiem, visi par vienu!
